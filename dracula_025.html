<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 20">
    <meta name="apple-mobile-web-app-capable" content="yes">
    <title>Kapitola 20</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./dracula_024.html">
    <link rel="next" href="./dracula_026.html">
    <meta name="nb-order" content="21">
    <link rel="self" href="dracula_025.html">
    <meta name="nb-identifier" content="stoker-dracula-e2be3b1">
    <meta name="nb-role" content="chapter">
  </head>
  <body data-nb-words="4926" data-nb-chars="29131" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="dracula_005.html">Poznámka autora</a></li>
        <li><a href="dracula_006.html">Kapitola 1</a></li>
        <li><a href="dracula_007.html">Kapitola 2</a></li>
        <li><a href="dracula_008.html">Kapitola 3</a></li>
        <li><a href="dracula_009.html">Kapitola 4</a></li>
        <li><a href="dracula_010.html">Kapitola 5</a></li>
        <li><a href="dracula_011.html">Kapitola 6</a></li>
        <li><a href="dracula_012.html">Kapitola 7</a></li>
        <li><a href="dracula_013.html">Kapitola 8</a></li>
        <li><a href="dracula_014.html">Kapitola 9</a></li>
        <li><a href="dracula_015.html">Kapitola 10</a></li>
        <li><a href="dracula_016.html">Kapitola 11</a></li>
        <li><a href="dracula_017.html">Kapitola 12</a></li>
        <li><a href="dracula_018.html">Kapitola 13</a></li>
        <li><a href="dracula_019.html">Kapitola 14</a></li>
        <li><a href="dracula_020.html">Kapitola 15</a></li>
        <li><a href="dracula_021.html">Kapitola 16</a></li>
        <li><a href="dracula_022.html">Kapitola 17</a></li>
        <li><a href="dracula_023.html">Kapitola 18</a></li>
        <li><a href="dracula_024.html">Kapitola 19</a></li>
        <li><a href="dracula_025.html">Kapitola 20</a></li>
        <li><a href="dracula_026.html">Kapitola 21</a></li>
        <li><a href="dracula_027.html">Kapitola 22</a></li>
        <li><a href="dracula_028.html">Kapitola 23</a></li>
        <li><a href="dracula_029.html">Kapitola 24</a></li>
        <li><a href="dracula_030.html">Kapitola 25</a></li>
        <li><a href="dracula_031.html">Kapitola 26</a></li>
        <li><a href="dracula_032.html">Kapitola 27</a></li>
        <li><a href="dracula_033.html">Poznámka</a></li>
        <li><a href="dracula_034.html">Nejslavnější horror</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_024.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Kapitola 20</span></h1>
        <h3 id="deník-jonathana-harkera" class="chunk" data-nb-ref-number="2" data-nb-words="3" data-nb-chars="23"><span class="idea" data-nb-ref-number="2" id="idea2" data-nb-words="3" data-nb-chars="23">DENÍK JONATHANA HARKERA</span></h3>
        <p class="chunk" data-nb-ref-number="3" data-nb-words="255" data-nb-chars="1600"><span class="idea" data-nb-ref-number="3" id="idea3" data-nb-words="255" data-nb-chars="1600"><em>1. října, večer.</em>&nbsp;– Thomase Snellinga jsem zastihl v&nbsp;jeho domku v&nbsp;Beth­nal Greenu, ale bohužel nebyl vůbec s&nbsp;to si&nbsp;na&nbsp;cokoli vzpomenout. Naděje na&nbsp;pivo, kterou v&nbsp;něm vyvolal můj ohlášený příchod, ho&nbsp;natolik nadchla, že&nbsp;začal hýřit předčasně. Od&nbsp;jeho manželky, zřejmě poctivé, utlačené duše, jsem se&nbsp;dozvěděl, že&nbsp;Snelling pouze pomáhá jistému Smolletovi, který je&nbsp;vedoucím závoznické party. Odjel jsem proto do&nbsp;Walworthu a&nbsp;našel pana Josefa Smolleta doma, jak v&nbsp;košili právě popíjí čaj. Je&nbsp;to&nbsp;milý, inteligentní chlapík, typický pořádný, spolehlivý dělník, s&nbsp;vlastními, nikým neovlivněnými názory. Na&nbsp;příhodu s&nbsp;bednami si&nbsp;dobře pamatoval, z&nbsp;tajemných hlubin zadní kapsy kalhot vytáhl fantasticky ohmataný zápisník, nahlédl do&nbsp;hiero­glyfických poznámek, napsaných tlustým, napůl už&nbsp;smazaným písmem, a&nbsp;sdělil mi&nbsp;o&nbsp;bednách vše, co&nbsp;jsem chtěl vědět. Z&nbsp;Carfaxu jich odvezl celkem dvanáct, z&nbsp;toho šest do&nbsp;Mile End New Townu, Chicksand Street číslo 197, a&nbsp;druhých šest do&nbsp;Bermondsey, Jamaica Lane. Hrabě měl zřejmě v&nbsp;úmyslu rozmístit svá hrůzná útočiště po&nbsp;celém Londýně, a&nbsp;proto si&nbsp;asi vybral napřed tato místa, aby odtud mohl bedny později rozvážet dále. Systematičnost, s&nbsp;níž si&nbsp;počínal, naznačovala, že&nbsp;se&nbsp;určitě nehodlá omezit na&nbsp;tyto dvě londýnské končiny. Už&nbsp;teď má&nbsp;záchytné body na&nbsp;východním okraji jak severního Londýna, tak jižního Londýna a&nbsp;na jihu. Určitě nehodlá ze&nbsp;svého ďábelského plánu vypustit sever a&nbsp;západ&nbsp;– nemluvě o&nbsp;samotné City a&nbsp;středu elegantního Londýna na&nbsp;jihozápadě a&nbsp;západě. Požádal jsem proto Smolleta, aby mi&nbsp;řekl, zda byly z&nbsp;Carfaxu odvezeny ještě nějaké další bedny. Odpověděl:</span></p>
        <p class="chunk" data-nb-ref-number="4" data-nb-words="110" data-nb-chars="587"><span class="idea" data-nb-ref-number="4" id="idea4" data-nb-words="110" data-nb-chars="587">„Víte, šéfe, zachoval ste se&nbsp;ke&nbsp;mně prima,“ dal jsem mu&nbsp;totiž půl libry, „a já&nbsp;vám teda řeknu všechno, co&nbsp;vím. Asi před čtyřma dnoma sem v&nbsp;hospodě ‚U&nbsp;zajíce a&nbsp;psů‘ v&nbsp;Pincher’s Alley slyšel vykládat jakýhosi Bloxama, jak prej se&nbsp;svým kámošem měli ňákou strašně prašnou makačku v&nbsp;jednom starým baráku v&nbsp;Purfleetu. Tady se&nbsp;jináč zrovna moc podobnejch věcí nevyskytne, a&nbsp;tak si&nbsp;myslím, že&nbsp;by&nbsp;vám Sam Bloxam vo&nbsp;tom moh říct víc…“ Zeptal jsem se&nbsp;ho, zda by&nbsp;mu&nbsp;stálo za&nbsp;půl libry zjistit mi&nbsp;jeho adresu. Dopil čaj, vstal a&nbsp;prohlásil, že&nbsp;ji&nbsp;tedy půjde rovnou zjistit. U&nbsp;dveří se&nbsp;zastavil a&nbsp;řekl:</span></p>
        <p class="chunk" data-nb-ref-number="5" data-nb-words="81" data-nb-chars="469"><span class="idea" data-nb-ref-number="5" id="idea5" data-nb-words="81" data-nb-chars="469">„Heleďte, šéfe, je&nbsp;zbytečný, abych vás tady zdržoval. Sama můžu najít hned nebo možná pozdějc; ale nejspíš stejně nebude vůbec schopnej vám něco kloudnýho povědět. Jak Sam začne chlastat, tak je&nbsp;to&nbsp;dílo! Když mi&nbsp;dáte vobálku se&nbsp;známkou a&nbsp;adresou, vyšetřím, kde byste Sama moh zastihnout, a&nbsp;eště večír to&nbsp;hodím na&nbsp;poštu. Na&nbsp;každej pád se&nbsp;za&nbsp;ním vypravte hned po&nbsp;ránu, protože pozdějc byste ho&nbsp;už&nbsp;nemusel stihnout. Sam je&nbsp;totiž ranní ptáče, i&nbsp;když večer předtím chlastá.“</span></p>
        <p class="chunk" data-nb-ref-number="6" data-nb-words="182" data-nb-chars="1000"><span class="idea" data-nb-ref-number="6" id="idea6" data-nb-words="182" data-nb-chars="1000">Byl to&nbsp;rozumný návrh, a&nbsp;proto jsme poslali jedno z&nbsp;jeho dětí, aby za&nbsp;penny koupilo obálku s&nbsp;listem papíru a&nbsp;zbytek si&nbsp;ponechalo. Na&nbsp;obálku jsem napsal adresu, nalepil známku, a&nbsp;když mi&nbsp;Smollet znovu závazně slíbil, že&nbsp;mi&nbsp;adresu pošle, jen co&nbsp;ji&nbsp;zjistí, vypravil jsem se&nbsp;domů. Už&nbsp;jsme rozhodně na&nbsp;stopě. Dnes večer jsem unaven a&nbsp;chce se&nbsp;mi&nbsp;spát. Mina už&nbsp;spí jako dudek a&nbsp;je až&nbsp;příliš pobledlá; oči má&nbsp;zarudlé, jako by&nbsp;byla plakala. Chudáček, určitě ji&nbsp;trápí, že&nbsp;ji&nbsp;necháváme v&nbsp;nevědomosti, a&nbsp;dělá si&nbsp;o&nbsp;mne i&nbsp;o&nbsp;ostatní dvojnásobné starosti. Přesto je&nbsp;to&nbsp;tak nejlepší. Ať&nbsp;se&nbsp;raději teď takhle mrzí a&nbsp;trápí, než aby se&nbsp;nervově zhroutila. Lékaři zcela správně naléhali, aby s&nbsp;tím neměla nic společného. Tohle břímě mlčení spočívá hlavně na&nbsp;mně, a&nbsp;nesmím se&nbsp;tedy dát zviklat. Za&nbsp;žádných okolností s&nbsp;ní o&nbsp;tom nezačnu mluvit. Snad to&nbsp;ani nebude tak obtížné, vždyť sama si&nbsp;v&nbsp;celé záležitosti ukládá rezervu a&nbsp;od okamžiku, kdy jsme jí&nbsp;sdělili své rozhodnutí, se&nbsp;o&nbsp;hraběti nebo jeho činech ani jednou nezmínila.</span></p>
        <p class="chunk" data-nb-ref-number="7" data-nb-words="26" data-nb-chars="165"><span class="idea" data-nb-ref-number="7" id="idea7" data-nb-words="26" data-nb-chars="165"><em>2. října, večer.</em>&nbsp;– Dlouhý, namáhavý a&nbsp;vzrušující den. Ranní poštou mi&nbsp;došla mnou nadepsaná obálka s&nbsp;ušpiněným lístkem, na&nbsp;němž neumělá ruka napsala tesařskou tužkou:</span></p>
        <p class="chunk" data-nb-ref-number="8" data-nb-words="14" data-nb-chars="95"><span class="idea" data-nb-ref-number="8" id="idea8" data-nb-words="14" data-nb-chars="95">„Sam Bloxam, U&nbsp;Kormorána, 4 Poters Cort, Bartel Street, Wal­worth. Ptejte se&nbsp;po&nbsp;hausmajstrovi.“</span></p>
        <p class="chunk" data-nb-ref-number="9" data-nb-words="209" data-nb-chars="1243"><span class="idea" data-nb-ref-number="9" id="idea9" data-nb-words="209" data-nb-chars="1243">Byl jsem ještě v&nbsp;posteli, když mi&nbsp;byl dopis doručen, a&nbsp;tak jsem vstal, aniž jsem vzbudil Minu. Vypadala unaveně, netečně, byla bledá a&nbsp;zřejmě jí&nbsp;vůbec nebylo dobře. Usoudil jsem, že&nbsp;ji&nbsp;raději neprobudím, ale že&nbsp;po&nbsp;návratu z&nbsp;této další výpravy zařídím její odjezd do&nbsp;Exeteru. Bude jistě spokojenější ve&nbsp;vlastním domě, kde se&nbsp;bude moci plně zabývat každodenními povinnostmi, než tady mezi námi, kde jen tápe v&nbsp;nejistotě. Zastavil jsem se&nbsp;pouze na&nbsp;okamžik u&nbsp;dr. Sewarda a&nbsp;sdělil mu, kam jedu; slíbil jsem, že&nbsp;mu&nbsp;všechno, co&nbsp;zjistím, povím po&nbsp;návratu. Odjel jsem do&nbsp;Walworthu a&nbsp;s&nbsp;jistými potížemi jsem našel Potter’s Court. Páně Smolletův pravopis mě&nbsp;zmátl, takže jsem se&nbsp;ptal po&nbsp;Poter’s Court místo po&nbsp;Potter’s Court. Když jsem však nakonec tu&nbsp;uličku našel, objevil jsem bez dalších nesnází noclehárnu „U&nbsp;Kormorána“. Muže, který se&nbsp;ukázal ve&nbsp;dveřích, jsem se&nbsp;zeptal na&nbsp;domovníka. Ten zavrtěl hlavou: „Já tu&nbsp;žádnýho neznám. Tady nikdo takovej nejni. V&nbsp;životě sem tu&nbsp;vo&nbsp;nikom takovým neslyšel. Tady žádnej takovej chlap nebydlí, ani nikde jinde!“ Vytáhl jsem tedy Smolletův dopis, a&nbsp;jak jsem si&nbsp;ho&nbsp;znovu četl, napadlo mě, že&nbsp;pisatel asi napsal nesprávně nejen název uličky, nýbrž i&nbsp;informátorovo zaměstnání. „Co jste zač?“ otázal jsem se&nbsp;neznámého.</span></p>
        <p class="chunk" data-nb-ref-number="10" data-nb-words="237" data-nb-chars="1423"><span class="idea" data-nb-ref-number="10" id="idea10" data-nb-words="237" data-nb-chars="1423">„Já sem domácí,“ odpověděl. Byl jsem tedy na&nbsp;správné stopě; Smolletova chudá slovní zásoba mě&nbsp;tedy už&nbsp;podruhé spletla. Stačila půlkoruna a&nbsp;všechno, co&nbsp;domácí věděl, mi&nbsp;bylo k&nbsp;dispozici. Zjistil jsem, že&nbsp;pan Bloxam tu&nbsp;v&nbsp;noci na&nbsp;dnešek vyspával včerejší opici a&nbsp;v&nbsp;pět hodin ráno odešel do&nbsp;práce do&nbsp;Poplaru. Domácí nevěděl, kde tam vlastně pracuje, měl jen matný dojem, že&nbsp;to&nbsp;je&nbsp;„ňáký moderní skladiště“, a&nbsp;s&nbsp;tímto kusým sdělením jsem se&nbsp;prostě vydal do&nbsp;Poplaru. Teprve krátce před polednem se&nbsp;mi&nbsp;v&nbsp;jedné hospůdce, kde právě několik dělníků obědvalo, podařilo zjistit, kde to&nbsp;staveniště vlastně je. Podle jednoho z&nbsp;dělníků se&nbsp;v&nbsp;Cross Angel Street staví jakási chladírna, a&nbsp;protože tohle odpovídalo pojmu „moderního skladiště“, ihned jsem se&nbsp;tam vypravil. Rozmluva s&nbsp;nevrlým vrátným a&nbsp;ještě nevrlejším polírem, podpořená úplatkem, mě&nbsp;zavedla na&nbsp;Bloxamovu stopu; prohlásil jsem polírovi, že&nbsp;mu&nbsp;jsem ochoten zaplatit Bloxamovu denní mzdu, když tomu chlápkovi budu smět položit několik soukromých otázek, a&nbsp;tak pro něho vzkázali. Vypadal velmi mazaně, i&nbsp;když měl trochu drsný způsob vyjadřování i&nbsp;chování. Slíbil jsem mu, že&nbsp;mu&nbsp;za&nbsp;jeho informace dobře zaplatím, a&nbsp;hned jsem mu&nbsp;dal závdavek. Sdělil mi, že&nbsp;vykonal dvě cesty z&nbsp;Carfaxu do&nbsp;jednoho domu na&nbsp;Piccadilly a&nbsp;že tam z&nbsp;Carfaxu dovezl devět velkých beden&nbsp;– „zatraceně těžkejch“; koně i&nbsp;povoz si&nbsp;najal sám. Na&nbsp;můj dotaz, zda by&nbsp;mi&nbsp;mohl říci číslo domu na&nbsp;Piccadilly, odpověděl:</span></p>
        <p class="chunk" data-nb-ref-number="11" data-nb-words="46" data-nb-chars="268"><span class="idea" data-nb-ref-number="11" id="idea11" data-nb-words="46" data-nb-chars="268">„Víte, šéfe, já&nbsp;numera zapomínám, ale bylo to&nbsp;jen několik dveří vod toho nedávno postavenýho velkýho bílýho kostela, nebo co&nbsp;to&nbsp;vlastně je. V&nbsp;tom baráku byla spousta prachu, ale to&nbsp;nebylo nic proti tomu, jak to&nbsp;vypadalo v&nbsp;domě, vodkaď sme ty&nbsp;zatracený bedny vodvezli.“</span></p>
        <p class="chunk" data-nb-ref-number="12" data-nb-words="11" data-nb-chars="58"><span class="idea" data-nb-ref-number="12" id="idea12" data-nb-words="11" data-nb-chars="58">„Jak jste se&nbsp;dostal do&nbsp;těch domů, oba byly přece zamčeny?“</span></p>
        <p class="chunk" data-nb-ref-number="13" data-nb-words="50" data-nb-chars="254"><span class="idea" data-nb-ref-number="13" id="idea13" data-nb-words="50" data-nb-chars="254">„Ten dědek, co&nbsp;mě&nbsp;najal, už&nbsp;na&nbsp;mě&nbsp;v&nbsp;tom baráku v&nbsp;Purfleetu čekal. Pomoh mi&nbsp;ty&nbsp;bedny zvednout a&nbsp;naložit. Ať&nbsp;se&nbsp;propadnu, ale tak sil­nýho chlapa sem eště neviděl, a&nbsp;přitom to&nbsp;byl dědek s&nbsp;bílým knírem a&nbsp;tak hubenej, že&nbsp;by&nbsp;snad ani nemoh vrhat žádnej stín!“</span></p>
        <p class="chunk" data-nb-ref-number="14" data-nb-words="8" data-nb-chars="42"><span class="idea" data-nb-ref-number="14" id="idea14" data-nb-words="8" data-nb-chars="42">Při těchto slovech mi&nbsp;přejel po&nbsp;těle mráz.</span></p>
        <p class="chunk" data-nb-ref-number="15" data-nb-words="28" data-nb-chars="146"><span class="idea" data-nb-ref-number="15" id="idea15" data-nb-words="28" data-nb-chars="146">„Von vám zvedal konce beden, jako by&nbsp;to&nbsp;byly škatulky čaje, a&nbsp;já se&nbsp;moh ztrhat, než se&nbsp;mi&nbsp;podařilo zvednout svůj konec&nbsp;– a&nbsp;nejsem žádnej pápěrka!“</span></p>
        <p class="chunk" data-nb-ref-number="16" data-nb-words="10" data-nb-chars="51"><span class="idea" data-nb-ref-number="16" id="idea16" data-nb-words="10" data-nb-chars="51">„A&nbsp;jak jste se&nbsp;dostal do&nbsp;onoho domu na&nbsp;Piccadilly?“</span></p>
        <p class="chunk" data-nb-ref-number="17" data-nb-words="28" data-nb-chars="142"><span class="idea" data-nb-ref-number="17" id="idea17" data-nb-words="28" data-nb-chars="142">„Von vám tam už&nbsp;byl. Musel vyjet už&nbsp;přede mnou a&nbsp;dojel tam dřív. Dyž sem zazvonil, sám mi&nbsp;přišel votevřít a&nbsp;pomáhal mi&nbsp;vodnýst bedny do&nbsp;haly.“</span></p>
        <p class="chunk" data-nb-ref-number="18" data-nb-words="2" data-nb-chars="14"><span class="idea" data-nb-ref-number="18" id="idea18" data-nb-words="2" data-nb-chars="14">„Všech devět?“</span></p>
        <p class="chunk" data-nb-ref-number="19" data-nb-words="27" data-nb-chars="140"><span class="idea" data-nb-ref-number="19" id="idea19" data-nb-words="27" data-nb-chars="140">„Jo, napoprvně sem vez pět a&nbsp;podruhý čtyři. Byla to&nbsp;dost suchá fuška, a&nbsp;tak si&nbsp;už&nbsp;ani nepamatuju, jak sem se&nbsp;dostal domů.“ Přerušil jsem ho:</span></p>
        <p class="chunk" data-nb-ref-number="20" data-nb-words="5" data-nb-chars="26"><span class="idea" data-nb-ref-number="20" id="idea20" data-nb-words="5" data-nb-chars="26">„Ty bedny zůstaly v&nbsp;hale?“</span></p>
        <p class="chunk" data-nb-ref-number="21" data-nb-words="18" data-nb-chars="98"><span class="idea" data-nb-ref-number="21" id="idea21" data-nb-words="18" data-nb-chars="98">„Jo, je&nbsp;to&nbsp;velká hala a&nbsp;nic jinýho v&nbsp;ní nebylo.“ Pokusil jsem se&nbsp;vyzvědět ještě další podrobnosti:</span></p>
        <p class="chunk" data-nb-ref-number="22" data-nb-words="4" data-nb-chars="24"><span class="idea" data-nb-ref-number="22" id="idea22" data-nb-words="4" data-nb-chars="24">„Žádný klíč jste neměl?“</span></p>
        <p class="chunk" data-nb-ref-number="23" data-nb-words="37" data-nb-chars="198"><span class="idea" data-nb-ref-number="23" id="idea23" data-nb-words="37" data-nb-chars="198">„Ani jednou sem nepotřeboval klíč nebo něco jinýho. Ten starej pán mi&nbsp;vždycky votevřel sám, a&nbsp;dyž sem vodjel, sám za&nbsp;mnou zavřel. Jak to&nbsp;bylo naposledy, to&nbsp;si&nbsp;už&nbsp;nepamatuju&nbsp;– jenže za&nbsp;to&nbsp;může pivo.“</span></p>
        <p class="chunk" data-nb-ref-number="24" data-nb-words="7" data-nb-chars="39"><span class="idea" data-nb-ref-number="24" id="idea24" data-nb-words="7" data-nb-chars="39">„A&nbsp;na číslo toho domu si&nbsp;nevzpomínáte?“</span></p>
        <p class="chunk" data-nb-ref-number="25" data-nb-words="282" data-nb-chars="1737"><span class="idea" data-nb-ref-number="25" id="idea25" data-nb-words="282" data-nb-chars="1737">„Ne, milospane. Ale s&nbsp;tím nedělejte žádný štráchy. Je&nbsp;to&nbsp;vysokej barák s&nbsp;kamenným průčelím, arkýřem a&nbsp;vysokejma schodama před dveřma. Na&nbsp;to&nbsp;schodiště si&nbsp;dobře pamatuju, dyk sem po&nbsp;ňom musel vynášet ty&nbsp;bedny se&nbsp;třema povalečema, který si&nbsp;chtěli přivydělat pár šupů. Ten starej pán jim dal několik šilinků, a&nbsp;dyž ti&nbsp;chlapi viděli, kolik toho dostali, chtěli eště víc. Jenže von vám jednoho z&nbsp;nich popadl za&nbsp;límec a&nbsp;málem ho&nbsp;schodil ze&nbsp;schodou. A&nbsp;tak všichni raděj s&nbsp;nadávkama vodešli.“ Přesvědčen, že&nbsp;podle tohoto popisu ten dům najdu, zaplatil jsem svému příznivci za&nbsp;informace a&nbsp;rozjel se&nbsp;na&nbsp;Piccadilly. Získal jsem další smutný poznatek: hrabě zřejmě dokáže zvládnout bedny zcela sám. Pak ovšem si&nbsp;musíme pospíšit; teď, kdy už&nbsp;vhodně rozmístil větší počet beden, určitě kdykoli dokáže ostatní nepozorovaně dopravit na&nbsp;libovolné místo. Na&nbsp;Piccadilly Circusu jsem propustil drožku, šel dál pěšky směrem k&nbsp;západu a&nbsp;za klubem Junior Constitutional jsem našel popsaný dům. Konečně jsem tedy objevil další Draculův úkryt. Dům vypadal, jako by&nbsp;již léta nebyl obýván. Okna byla pokryta silnou vrstvou prachu, okenice byly otevřeny, trámy ve&nbsp;zdi časem zčernaly, ze&nbsp;železa už&nbsp;většinou odprýskala barva. Zřejmě ještě donedávna visela na&nbsp;balkóně velká návěstní tabule; byla už&nbsp;stržena a&nbsp;zůstaly po&nbsp;ní&nbsp;pouze háky, na&nbsp;nichž byla připevněna. Za&nbsp;zábradlím balkónu jsem zahlédl několik volně ležících prken s&nbsp;bíle natřenými okraji. Co&nbsp;bych jen byl dal za&nbsp;to, kdybych tu&nbsp;návěstní tabuli mohl vidět neporušenou; snad by&nbsp;mi&nbsp;poskytla vodítko ke&nbsp;zjištění majitele domu. Vzpomněl jsem si&nbsp;na&nbsp;vlastní zkušenosti s&nbsp;vyhledáním a&nbsp;koupí Carfaxu a&nbsp;byl jsem přesvědčen, že&nbsp;kdyby se&nbsp;mi&nbsp;podařilo vypátrat dřívějšího majitele, jistě bych si&nbsp;mohl zjednat přístup do&nbsp;domu.</span></p>
        <p class="chunk" data-nb-ref-number="26" data-nb-words="174" data-nb-chars="986"><span class="idea" data-nb-ref-number="26" id="idea26" data-nb-words="174" data-nb-chars="986">Na&nbsp;Piccadilly se&nbsp;tedy prozatím víc zjistit a&nbsp;víc dělat nedalo; šel jsem se&nbsp;proto podívat na&nbsp;zadní část domu v&nbsp;naději, že&nbsp;třeba tam budu moci něco podniknout. Většina domů na&nbsp;Piccadilly byla obydlena, ve&nbsp;stájích tedy panoval čilý ruch. Vyptával jsem se&nbsp;několika štolbů a&nbsp;pacholků, které jsem tam potkal, zda by&nbsp;mi&nbsp;mohli něco o&nbsp;tom domu říci. Jeden z&nbsp;nich mi&nbsp;sdělil, že&nbsp;jak se&nbsp;doslechl, prý ho&nbsp;nedávno někdo koupil, nevěděl však kdo. Řekl mi, že&nbsp;ještě před časem na&nbsp;něm visela tabule s&nbsp;nápisem „Na prodej“ a&nbsp;že snad by&nbsp;mi&nbsp;o&nbsp;tom mohla něco povědět zprostředkovatelská firma Mitchell, synové &amp;&nbsp;Candy; jak si&nbsp;totiž pamatuje, bylo na&nbsp;tabuli jejich jméno. Nechtěl jsem na&nbsp;něho působit příliš zvědavě anebo mu&nbsp;zbytečně mnoho prozradit, a&nbsp;tak jsem mu&nbsp;obvyklým způsobem poděkoval a&nbsp;odešel. Už&nbsp;se&nbsp;šeřilo, nastávala podzimní noc, a&nbsp;raději jsem tedy neztrácel čas. V&nbsp;hotelu Berkeley jsem si&nbsp;zjistil adresu firmy Mitchell, synové &amp; Candy a&nbsp;za chvíli jsem už&nbsp;byl v&nbsp;jejich kanceláři v&nbsp;Sackville Street.</span></p>
        <p class="chunk" data-nb-ref-number="27" data-nb-words="51" data-nb-chars="299"><span class="idea" data-nb-ref-number="27" id="idea27" data-nb-words="51" data-nb-chars="299">Přijal mě&nbsp;velmi zdvořilý, ale právě tak nesdílný pán. Informací, že&nbsp;dům na&nbsp;Piccadilly&nbsp;– při naší rozmluvě ho&nbsp;neustále nazýval „panským sídlem“&nbsp;– je&nbsp;už&nbsp;prodán, považoval můj dotaz za&nbsp;vyřízený. Když jsem se&nbsp;ho&nbsp;zeptal na&nbsp;kupce, vyhrnul ještě o&nbsp;trochu víc obočí a&nbsp;po několika vteřinách mlčení odpověděl:</span></p>
        <p class="chunk" data-nb-ref-number="28" data-nb-words="5" data-nb-chars="26"><span class="idea" data-nb-ref-number="28" id="idea28" data-nb-words="5" data-nb-chars="26">„Ten dům je&nbsp;prodán, pane.“</span></p>
        <p class="chunk" data-nb-ref-number="29" data-nb-words="19" data-nb-chars="119"><span class="idea" data-nb-ref-number="29" id="idea29" data-nb-words="19" data-nb-chars="119">„Promiňte mi,“ namítl jsem stejně zdvořilým tónem, „jenže já&nbsp;mám zvláštní důvod, proč si&nbsp;přeji zjistit, kdo ho&nbsp;koupil.“</span></p>
        <p class="chunk" data-nb-ref-number="30" data-nb-words="18" data-nb-chars="113"><span class="idea" data-nb-ref-number="30" id="idea30" data-nb-words="18" data-nb-chars="113">Znovu se&nbsp;odmlčel, tentokráte trochu déle, a&nbsp;ještě víc vyhrnul obočí. „Ten dům je&nbsp;prodán, pane,“ stručně opakoval.</span></p>
        <p class="chunk" data-nb-ref-number="31" data-nb-words="13" data-nb-chars="80"><span class="idea" data-nb-ref-number="31" id="idea31" data-nb-words="13" data-nb-chars="80">„Jistě však nemáte námitky proti tomu, abyste mi&nbsp;sdělil jméno kupce,“ řekl jsem.</span></p>
        <p class="chunk" data-nb-ref-number="32" data-nb-words="44" data-nb-chars="271"><span class="idea" data-nb-ref-number="32" id="idea32" data-nb-words="44" data-nb-chars="271">„Lituji, ale mám námitky. Firma Mitchell, synové &amp; Candy spravuje záležitosti svých zákazníků s&nbsp;největší diskrétností.“ Byl to&nbsp;zřejmě typický pedant a&nbsp;nemělo smyslu pouštět se&nbsp;s&nbsp;ním do&nbsp;sporu. Usoudil jsem, že&nbsp;nejlepší bude utkat se&nbsp;s&nbsp;ním jeho zbraněmi. Namítl jsem proto:</span></p>
        <p class="chunk" data-nb-ref-number="33" data-nb-words="58" data-nb-chars="381"><span class="idea" data-nb-ref-number="33" id="idea33" data-nb-words="58" data-nb-chars="381">„Vaši zákazníci mohou být šťastni, pane, že&nbsp;tak bedlivě střežíte jejich důvěru. Vždyť i&nbsp;já pracuji v&nbsp;tomto oboru.“ Podal jsem mu&nbsp;navštívenku. „V&nbsp;tomto případě mě&nbsp;neponouká zvědavost, zastupuji lorda Godalminga, který si&nbsp;přeje získat informace o&nbsp;nemovitosti, jež podle jeho zpráv prý ještě nedávno byla na&nbsp;prodej.“ Má&nbsp;slova dodala celé záležitosti jiné zabarvení. Úředník odpověděl:</span></p>
        <p class="chunk" data-nb-ref-number="34" data-nb-words="65" data-nb-chars="432"><span class="idea" data-nb-ref-number="34" id="idea34" data-nb-words="65" data-nb-chars="432">„Kdybych mohl, rád bych vám posloužil, pane Harkere, a&nbsp;zejména rád bych posloužil Jeho Milosti. Kdysi jsme mu&nbsp;dokonce pronajali nějaký byt, když ještě byl ctihodným Arthurem Holmwoodem. Jestliže mi&nbsp;dáte adresu Jeho Milosti, zjistím názor ředitelství na&nbsp;tuto záležitost a&nbsp;ještě dnes večer podám Jeho Milosti zprávu. Bude nám potěšením, jestliže se&nbsp;budeme moci odchýlit od&nbsp;svých zásad a&nbsp;poskytnout Jeho Milosti požadovanou informaci.“</span></p>
        <p class="chunk" data-nb-ref-number="35" data-nb-words="45" data-nb-chars="249"><span class="idea" data-nb-ref-number="35" id="idea35" data-nb-words="45" data-nb-chars="249">Protože jsem chtěl získat přítele, a&nbsp;nikoli nepřítele, poděkoval jsem mu, dal mu&nbsp;adresu dr. Sewarda a&nbsp;odporoučel se. Byla už&nbsp;tma a&nbsp;já byl unaven a&nbsp;hladov. V&nbsp;Aerated Bread Company jsem si&nbsp;vypil šálek čaje a&nbsp;příštím vlakem jsem se&nbsp;vrátil do&nbsp;Purfleetu.</span></p>
        <p class="chunk" data-nb-ref-number="36" data-nb-words="119" data-nb-chars="691"><span class="idea" data-nb-ref-number="36" id="idea36" data-nb-words="119" data-nb-chars="691">Všechny jsem už&nbsp;zastihl doma. Mina vypadala malátná a&nbsp;bledá, avšak se&nbsp;statečností jí&nbsp;vlastní se&nbsp;pokoušela tvářit se&nbsp;vesele a&nbsp;radostně. Pomyšlení, že&nbsp;před ní&nbsp;musím všechno tajit, a&nbsp;tím ji&nbsp;zneklidňovat, mi&nbsp;rozdíralo srdce. Bohudík je&nbsp;tohle už&nbsp;poslední noc, kdy bude jen hledět na&nbsp;naše porady a&nbsp;trápit se, že&nbsp;se&nbsp;jí&nbsp;s&nbsp;ničím nesvěřujeme. Musel jsem sebrat všechnu odvahu, abych dodržel moudré rozhodnutí nezasvěcovat ji&nbsp;do&nbsp;našeho chmurného úkolu. Buď je&nbsp;snad s&nbsp;tím už&nbsp;trochu víc smířena, nebo jí&nbsp;je&nbsp;ta&nbsp;celá věc odporná; při každé náhodné zmínce se&nbsp;totiž přímo otřese. Jsem rád, že&nbsp;jsme se&nbsp;tak rozhodli už&nbsp;dříve, jinak by&nbsp;jí&nbsp;totiž při jejím stavu naše přibývající znalosti připravovaly úplná muka.</span></p>
        <p class="chunk" data-nb-ref-number="37" data-nb-words="85" data-nb-chars="485"><span class="idea" data-nb-ref-number="37" id="idea37" data-nb-words="85" data-nb-chars="485">O&nbsp;tom, co&nbsp;jsem dnešního dne zjistil, jsem mohl své druhy informovat, až&nbsp;když jsme osaměli. Po&nbsp;večeři jsme trochu holdovali hudbě, abychom se&nbsp;alespoň částečně chovali podle společenské etikety, a&nbsp;potom jsem zavedl Minu do&nbsp;jejího pokoje s&nbsp;tím, aby si&nbsp;šla hned lehnout. Má&nbsp;nejdražší mi&nbsp;projevovala větší lásku než jindy a&nbsp;tiskla se&nbsp;ke&nbsp;mně, jako by&nbsp;mě&nbsp;chtěla u&nbsp;sebe zadržet. Měl jsem toho však mnoho na&nbsp;srdci a&nbsp;vrátil jsem se&nbsp;zpět. Tohle zatajování mezi nás bohudík nevneslo žádné neshody.</span></p>
        <p class="chunk" data-nb-ref-number="38" data-nb-words="41" data-nb-chars="216"><span class="idea" data-nb-ref-number="38" id="idea38" data-nb-words="41" data-nb-chars="216">Když jsem sešel dolů, seděli již všichni v&nbsp;pracovně u&nbsp;krbu. Ve&nbsp;vlaku jsem si&nbsp;už&nbsp;provedl denní zápis, a&nbsp;tak jsem jim jej raději přečetl, aby se&nbsp;dozvěděli všechno, co&nbsp;mně už&nbsp;je&nbsp;známo. Skončil jsem a&nbsp;Van Helsing pravil:</span></p>
        <p class="chunk" data-nb-ref-number="39" data-nb-words="63" data-nb-chars="396"><span class="idea" data-nb-ref-number="39" id="idea39" data-nb-words="63" data-nb-chars="396">„Udělal jste dnes velký kus práce, příteli Jonathane. Zřejmě jsme už&nbsp;na&nbsp;stopě těm chybějícím bednám. Jestliže je&nbsp;všechny nalezneme v&nbsp;onom domě, je&nbsp;náš úkol téměř u&nbsp;konce. Jestliže však ještě nějaké budou chyběti, musíme pátrati tak dlouho, dokud je&nbsp;nenalezneme. Teprve potom zasadíme poslední úder a&nbsp;toho zloducha uštveme k&nbsp;opravdové smrti.“ Chvíli jsme mlčky seděli, a&nbsp;vtom prohlásil pan Morris:</span></p>
        <p class="chunk" data-nb-ref-number="40" data-nb-words="9" data-nb-chars="48"><span class="idea" data-nb-ref-number="40" id="idea40" data-nb-words="9" data-nb-chars="48">„Počkat! A&nbsp;jak se&nbsp;do&nbsp;toho domu vůbec dostaneme?“</span></p>
        <p class="chunk" data-nb-ref-number="41" data-nb-words="92" data-nb-chars="524"><span class="idea" data-nb-ref-number="41" id="idea41" data-nb-words="92" data-nb-chars="524">„Do toho prvního jsme se&nbsp;také dostali,“ namítl lord Godalming. „Jenže tohle je, Arte, něco jiného. Do&nbsp;domu v&nbsp;Carfaxu jsme se&nbsp;mohli vloupat proto, že&nbsp;nás chránila noc a&nbsp;park je&nbsp;obklopený zdí. Něco zcela jiného je&nbsp;ovšem dopustit se&nbsp;vloupání přímo na&nbsp;Piccadilly, ať&nbsp;ve&nbsp;dne či&nbsp;v&nbsp;noci. Opravdu nevím, jak tam vnikneme, pokud nám ten agent nepůjčí klíč; snad se&nbsp;to&nbsp;dozvíme zítra, až&nbsp;dostaneš jeho dopis.“ Lord Godalming svraštil obočí, vstal a&nbsp;začal přecházet po&nbsp;pokoji. Za&nbsp;chvíli se&nbsp;zastavil, pohlédl z&nbsp;jednoho na&nbsp;druhého a&nbsp;řekl:</span></p>
        <p class="chunk" data-nb-ref-number="42" data-nb-words="33" data-nb-chars="205"><span class="idea" data-nb-ref-number="42" id="idea42" data-nb-words="33" data-nb-chars="205">„Quincey je&nbsp;otevřená hlava. Tahle vloupání už&nbsp;začínají být nebezpečná. Budiž, jednou nám to&nbsp;vyšlo, jenže teď nás čeká hodně obtížný úkol&nbsp;– pokud se&nbsp;nám ovšem nepodaří najít svazek klíčů patřících hraběti.“</span></p>
        <p class="chunk" data-nb-ref-number="43" data-nb-words="59" data-nb-chars="353"><span class="idea" data-nb-ref-number="43" id="idea43" data-nb-words="59" data-nb-chars="353">Protože se&nbsp;do&nbsp;rána stejně nedalo nic dělat a&nbsp;bylo přinejmenším radno vyčkat, co&nbsp;se&nbsp;lord Godalming dozví od&nbsp;Mitchellů, rozhodli jsme se, že&nbsp;před snídaní nic nepodnikneme. Hodnou chvíli jsme ještě seděli, pokuřovali a&nbsp;rozebírali ze&nbsp;všech stránek celou věc. Využil jsem toho, abych dovedl svůj deník až&nbsp;do&nbsp;této chvíle. Jsem velmi ospalý a&nbsp;půjdu si&nbsp;lehnout…</span></p>
        <p class="chunk" data-nb-ref-number="44" data-nb-words="46" data-nb-chars="270"><span class="idea" data-nb-ref-number="44" id="idea44" data-nb-words="46" data-nb-chars="270">Ještě několik řádek. Mina spí zdravým spánkem a&nbsp;dýchá pra­videlně. Čelo má&nbsp;drobounce svraštělé, jako by&nbsp;přemýšlela i&nbsp;ve spaní. Je&nbsp;stále ještě příliš pobledlá, ale nevypadá tak hubeně jako ráno. Snad to&nbsp;zítřek spraví; bude už&nbsp;zase doma v&nbsp;Exeteru. Ach, jak já&nbsp;jsem ospalý!</span></p>
        <h3 id="deník-dr-sewarda" class="chunk" data-nb-ref-number="45" data-nb-words="3" data-nb-chars="17"><span class="idea" data-nb-ref-number="45" id="idea45" data-nb-words="3" data-nb-chars="17">DENÍK Dr. SEWARDA</span></h3>
        <p class="chunk" data-nb-ref-number="46" data-nb-words="105" data-nb-chars="618"><span class="idea" data-nb-ref-number="46" id="idea46" data-nb-words="105" data-nb-chars="618"><em>1. října.</em>&nbsp;– Renfield mě&nbsp;znovu zmátl. Jeho nálady se&nbsp;mění tak rychle, že&nbsp;s&nbsp;nimi stěží držím krok, a&nbsp;protože pokaždé vyplývají z&nbsp;něčeho jiného než z&nbsp;jeho zdravotního stavu, poskytují mi&nbsp;neobyčejně zajímavou látku ke&nbsp;studiu. Když jsem k&nbsp;němu zašel dnes ráno poté, co&nbsp;tak odbyl Van Helsinga, choval se&nbsp;jako člověk, který je&nbsp;pánem nad osudem. Subjektivně vzato ovšem osudu poroučel. Věci pozemské mu&nbsp;totiž byly zcela lhostejné; vznášel se&nbsp;vysoko v&nbsp;oblacích a&nbsp;shlížel dolů na&nbsp;všechny slabůstky a&nbsp;nedostatky nás ubohých smrtelníků. Usoudil jsem, že&nbsp;bych mohl využít příležitosti a&nbsp;něco se&nbsp;dozvědět, a&nbsp;proto jsem se&nbsp;ho&nbsp;zeptal:</span></p>
        <p class="chunk" data-nb-ref-number="47" data-nb-words="23" data-nb-chars="127"><span class="idea" data-nb-ref-number="47" id="idea47" data-nb-words="23" data-nb-chars="127">„Tak co&nbsp;si&nbsp;tentokráte myslíte o&nbsp;mouchách?“ Povzneseně se&nbsp;na&nbsp;mě&nbsp;usmál&nbsp;– jeho úsměv by&nbsp;byl slušel Malvoliově tváři&nbsp;– a&nbsp;odpověděl:</span></p>
        <p class="chunk" data-nb-ref-number="48" data-nb-words="31" data-nb-chars="201"><span class="idea" data-nb-ref-number="48" id="idea48" data-nb-words="31" data-nb-chars="201">„Moucha, drahý pane, má&nbsp;jeden nápadný rys: její křídla jsou typickým příkladem toho, jak lze silou ducha ovládnout možnost letu. Tohle znali už&nbsp;naši předkové, proto také znázorňovali duši jako motýla.“</span></p>
        <p class="chunk" data-nb-ref-number="49" data-nb-words="16" data-nb-chars="89"><span class="idea" data-nb-ref-number="49" id="idea49" data-nb-words="16" data-nb-chars="89">Řekl jsem si, že&nbsp;jeho analogii dovedu až&nbsp;k&nbsp;nejzazší hranici logiky, a&nbsp;rychle jsem namítl:</span></p>
        <p class="chunk" data-nb-ref-number="50" data-nb-words="32" data-nb-chars="194"><span class="idea" data-nb-ref-number="50" id="idea50" data-nb-words="32" data-nb-chars="194">„Ach tak, teď vám tedy jde o&nbsp;duši, že?“ Šílenství mu&nbsp;opět zastřelo rozum, na&nbsp;obličeji se&nbsp;mu&nbsp;rozhostil zmatený výraz, zavrtěl hlavou a&nbsp;s&nbsp;rozhodností, jakou projevoval jen velmi zřídka, prohlásil:</span></p>
        <p class="chunk" data-nb-ref-number="51" data-nb-words="46" data-nb-chars="286"><span class="idea" data-nb-ref-number="51" id="idea51" data-nb-words="46" data-nb-chars="286">„Ach ne, ne! Po&nbsp;žádných duších nebažím! Jediné, po&nbsp;čem bažím, je&nbsp;život!“ S&nbsp;rozjasněnou tváří pokračoval: „V&nbsp;tuhle chvíli je&nbsp;mi&nbsp;to&nbsp;všechno úplně lhostejné. Život mi&nbsp;vyhovuje, mám vše, co&nbsp;chci. Jestliže chcete studovat zoofágii, pane doktore, pak si&nbsp;budete muset opatřit nového pacienta.“</span></p>
        <p class="chunk" data-nb-ref-number="52" data-nb-words="9" data-nb-chars="51"><span class="idea" data-nb-ref-number="52" id="idea52" data-nb-words="9" data-nb-chars="51">Trochu mě&nbsp;to&nbsp;překvapilo, a&nbsp;proto jsem naléhal dále:</span></p>
        <p class="chunk" data-nb-ref-number="53" data-nb-words="18" data-nb-chars="123"><span class="idea" data-nb-ref-number="53" id="idea53" data-nb-words="18" data-nb-chars="123">„To tedy zřejmě máte moc nad životem; jste asi bohem, ne?“ Z&nbsp;Renfieldova úsměvu vyzařoval pocit neotřesitelné nadřazenosti.</span></p>
        <p class="chunk" data-nb-ref-number="54" data-nb-words="73" data-nb-chars="465"><span class="idea" data-nb-ref-number="54" id="idea54" data-nb-words="73" data-nb-chars="465">„Kdepak! Jsem dalek toho, abych si&nbsp;přisvojoval nějaké božské vlastnosti. Dokonce mě&nbsp;ani nezajímají boží skutky rázu výlučně duchovního. Kdybych chtěl charakterizovat svůj duševní vztah k&nbsp;záležitostem ryze pozemským, pak jsem na&nbsp;tom přibližně tak jako Enoch.“ To&nbsp;byl pro mě&nbsp;chyták; nedokázal jsem si&nbsp;v&nbsp;té chvíli uvědomit nějakou výraznou Enochovu vlastnost. Byl jsem tedy nucen položit mu&nbsp;prostou otázku, i&nbsp;když jsem si&nbsp;uvědomil, že&nbsp;si&nbsp;tím v&nbsp;šílencových očích zadám:</span></p>
        <p class="chunk" data-nb-ref-number="55" data-nb-words="3" data-nb-chars="15"><span class="idea" data-nb-ref-number="55" id="idea55" data-nb-words="3" data-nb-chars="15">„A&nbsp;proč Enoch?“</span></p>
        <p class="chunk" data-nb-ref-number="56" data-nb-words="20" data-nb-chars="121"><span class="idea" data-nb-ref-number="56" id="idea56" data-nb-words="20" data-nb-chars="121">„Protože chodil s&nbsp;Bohem.“ Nepostřehl jsem analogii, ale nechtěl jsem to&nbsp;přiznat. Raději jsem se&nbsp;vrátil k&nbsp;tomu, co&nbsp;popřel:</span></p>
        <p class="chunk" data-nb-ref-number="57" data-nb-words="38" data-nb-chars="235"><span class="idea" data-nb-ref-number="57" id="idea57" data-nb-words="38" data-nb-chars="235">„Na životě vám tedy nezáleží a&nbsp;po duších nebažíte. Proč ne?“ Svou otázku jsem položil rychle a&nbsp;trochu důrazně, abych ho&nbsp;zmátl. Uspěl jsem; na&nbsp;okamžik mimoděk sklouzl do&nbsp;dřívější poníženosti, hluboce se&nbsp;mi&nbsp;uklonil a&nbsp;podlízavě odpověděl:</span></p>
        <p class="chunk" data-nb-ref-number="58" data-nb-words="86" data-nb-chars="489"><span class="idea" data-nb-ref-number="58" id="idea58" data-nb-words="86" data-nb-chars="489">„Já opravdu po&nbsp;duších vůbec nebažím, opravdu, opravdu! I&nbsp;kdy­bych je&nbsp;měl, nebyly by&nbsp;mi&nbsp;k&nbsp;ničemu! Nemohl bych je&nbsp;jíst nebo…“ Vtom se&nbsp;zarazil a&nbsp;obličejem se&nbsp;mu&nbsp;kmitl jeho starý lišácký výraz, jako když vánek zčeří hladinu. „A&nbsp;co vlastně je&nbsp;život, pane doktore? Stačí, když má&nbsp;člověk všechno, co&nbsp;potřebuje, a&nbsp;ví, že&nbsp;mu&nbsp;nic nebude chybět. Já&nbsp;mám přátele&nbsp;– dobré přátele&nbsp;– například vás, pane doktore,“ dodal a&nbsp;zchytrale na&nbsp;mě&nbsp;pohlédl. „Vím, že&nbsp;už&nbsp;nikdy nebudu trpět nedostatkem zdrojů života.“</span></p>
        <p class="chunk" data-nb-ref-number="59" data-nb-words="41" data-nb-chars="240"><span class="idea" data-nb-ref-number="59" id="idea59" data-nb-words="41" data-nb-chars="240">A&nbsp;pak si&nbsp;ve&nbsp;své pomatené mysli zřejmě namluvil, že&nbsp;k&nbsp;němu za­ujímám nepřátelské stanovisko, a&nbsp;uchýlil se&nbsp;k&nbsp;poslednímu útočišti&nbsp;– k&nbsp;zatvrzelému mlčení. Zakrátko jsem pochopil, že&nbsp;ho&nbsp;už&nbsp;ničím nepřiměji k&nbsp;řeči. Byl nevrlý a&nbsp;raději jsem odešel.</span></p>
        <p class="chunk" data-nb-ref-number="60" data-nb-words="127" data-nb-chars="747"><span class="idea" data-nb-ref-number="60" id="idea60" data-nb-words="127" data-nb-chars="747">Později pro mne vzkázal. Normálně bych k&nbsp;němu bez nějakého zvláštního důvodu ani nešel, jenže právě teď mě&nbsp;tak zajímá, že&nbsp;mi&nbsp;to&nbsp;stálo za&nbsp;námahu. Navíc vítám s&nbsp;radostí všechno, co&nbsp;mi&nbsp;pomáhá ukrátit dlouhou chvíli. Harker odešel za&nbsp;dalšími stopami; stejně tak lord Godalming a&nbsp;Quincey. Van Helsing sedí v&nbsp;mé pracovně a&nbsp;studuje zprávu, kterou sestavili manželé Harkerovi. Zřejmě je&nbsp;přesvědčen, že&nbsp;se&nbsp;mu&nbsp;podaří nalézt nějaké východisko, jestliže se&nbsp;dokonale seznámí se&nbsp;všemi podrobnostmi. Nepřeje si, aby ho&nbsp;při tom někdo bez vážného důvodu rušil. Byl bych ho&nbsp;vzal k&nbsp;Ren­fieldovi s&nbsp;sebou, usoudil jsem však, že&nbsp;by&nbsp;snad po&nbsp;minulém neúspěchu ani o&nbsp;to nestál. A&nbsp;kromě toho by&nbsp;možná Renfield před třetí osobou nemluvil tak bez zábran, jako když jsme sami.</span></p>
        <p class="chunk" data-nb-ref-number="61" data-nb-words="25" data-nb-chars="159"><span class="idea" data-nb-ref-number="61" id="idea61" data-nb-words="25" data-nb-chars="159">Renfield seděl uprostřed místnosti na&nbsp;stoličce; obvyklý náznak, že&nbsp;o&nbsp;něčem usilovně hloubá. Sotva jsem vešel, položil mi&nbsp;otázku, jako by&nbsp;ji&nbsp;už&nbsp;měl připravenou:</span></p>
        <p class="chunk" data-nb-ref-number="62" data-nb-words="58" data-nb-chars="344"><span class="idea" data-nb-ref-number="62" id="idea62" data-nb-words="58" data-nb-chars="344">„A&nbsp;co si&nbsp;vy&nbsp;myslíte o&nbsp;duších?“ Můj předpoklad byl tedy správný. Mozek zřejmě funguje podvědomě i&nbsp;u&nbsp;choromyslných. Tomuhle budu muset přijít na&nbsp;kloub. „A&nbsp;co si&nbsp;o&nbsp;nich myslíte vy?“ odpověděl jsem stejnou otázkou. Chvíli neodpovídal, jen se&nbsp;rozhlížel kolem sebe a&nbsp;střídavě hleděl nahoru a&nbsp;dolů, jako by&nbsp;doufal, že&nbsp;někde najde inspiraci k&nbsp;odpovědi.</span></p>
        <p class="chunk" data-nb-ref-number="63" data-nb-words="36" data-nb-chars="199"><span class="idea" data-nb-ref-number="63" id="idea63" data-nb-words="36" data-nb-chars="199">„Já po&nbsp;duších nebažím,“ prohlásil nejistým hlasem, jako by&nbsp;se&nbsp;omlouval. Zřejmě mu&nbsp;to&nbsp;vrtalo hlavou, a&nbsp;tak jsem si&nbsp;řekl, že&nbsp;toho využiji, že&nbsp;budu surový jen proto, abych byl laskav. Otázal jsem se&nbsp;ho:</span></p>
        <p class="chunk" data-nb-ref-number="64" data-nb-words="8" data-nb-chars="41"><span class="idea" data-nb-ref-number="64" id="idea64" data-nb-words="8" data-nb-chars="41">„Máte život rád, viďte, a&nbsp;bažíte po&nbsp;něm?“</span></p>
        <p class="chunk" data-nb-ref-number="65" data-nb-words="12" data-nb-chars="64"><span class="idea" data-nb-ref-number="65" id="idea65" data-nb-words="12" data-nb-chars="64">„Ovšem! To&nbsp;přece nevadí, a&nbsp;vy si&nbsp;s&nbsp;tím starosti dělat nemusíte!“</span></p>
        <p class="chunk" data-nb-ref-number="66" data-nb-words="23" data-nb-chars="137"><span class="idea" data-nb-ref-number="66" id="idea66" data-nb-words="23" data-nb-chars="137">„Jenže jakým způsobem se&nbsp;lze zmocnit života, a&nbsp;nezmocnit se&nbsp;přitom také duše?“ To&nbsp;ho&nbsp;zřejmě zarazilo. Rozvíjel jsem tedy svou otázku dál.</span></p>
        <p class="chunk" data-nb-ref-number="67" data-nb-words="149" data-nb-chars="832"><span class="idea" data-nb-ref-number="67" id="idea67" data-nb-words="149" data-nb-chars="832">„No, jednou opustíte tento svět, a&nbsp;pak budete mít hezké nadělení, až&nbsp;budou kolem vás poletovat a&nbsp;bzučet a&nbsp;mňoukat duše tisíců much, pavouků, ptáků a&nbsp;koček! Vzal jste si&nbsp;jejich život, a&nbsp;budete si&nbsp;tedy muset dát líbit i&nbsp;jejich duše!“ Tohle v&nbsp;něm zřejmě vyvolalo určité představy; zacpal si&nbsp;totiž uši a&nbsp;zavřel oči tak pevně, jako když si&nbsp;kluk namydlí obličej. Tvářil se&nbsp;při tom tak smutně, až&nbsp;mě&nbsp;to&nbsp;dojalo; navíc jsem si&nbsp;uvědomil, že&nbsp;mám vlastně před sebou dítě&nbsp;– pouhé dítě, i&nbsp;když s&nbsp;rysy již zestárlými a&nbsp;bílým strniskem na&nbsp;bradě. Zřejmě prodělával duševní muka, a&nbsp;protože jsem věděl, jak mi&nbsp;jeho dřívější nálady objasnily věci, aniž to&nbsp;tušil, rozhodl jsem se, že&nbsp;se&nbsp;pokusím sledovat chod jeho myšlenek a&nbsp;vniknout do&nbsp;něho. Prvním krokem bylo získat jeho důvěru. Zeptal jsem se&nbsp;ho&nbsp;proto hodně hlasitě, aby mě&nbsp;slyšel i&nbsp;zacpanýma ušima:</span></p>
        <p class="chunk" data-nb-ref-number="68" data-nb-words="20" data-nb-chars="139"><span class="idea" data-nb-ref-number="68" id="idea68" data-nb-words="20" data-nb-chars="139">„Chtěl byste trochu cukru, abyste zase mohl přilákat nějaké mouchy?“ Renfield okamžitě zareagoval, zavrtěl hlavou a&nbsp;s&nbsp;úsměvem mi&nbsp;odpověděl:</span></p>
        <p class="chunk" data-nb-ref-number="69" data-nb-words="18" data-nb-chars="108"><span class="idea" data-nb-ref-number="69" id="idea69" data-nb-words="18" data-nb-chars="108">„Ani ne! Mouchy jsou vlastně chudáčci!“ Po&nbsp;chvíli dodal: „A&nbsp;také nechci, aby kolem mne bzučely jejich duše!“</span></p>
        <p class="chunk" data-nb-ref-number="70" data-nb-words="5" data-nb-chars="32"><span class="idea" data-nb-ref-number="70" id="idea70" data-nb-words="5" data-nb-chars="32">„A&nbsp;co pavouci?“ pokračoval jsem.</span></p>
        <p class="chunk" data-nb-ref-number="71" data-nb-words="29" data-nb-chars="137"><span class="idea" data-nb-ref-number="71" id="idea71" data-nb-words="29" data-nb-chars="137">„K&nbsp;čertu s&nbsp;pavouky! Co&nbsp;s&nbsp;nimi? Není v&nbsp;nich nic, co&nbsp;by&nbsp;se&nbsp;dalo jíst nebo…“ Náhle se&nbsp;zarazil, jako by&nbsp;si&nbsp;uvědomil, že&nbsp;je&nbsp;to&nbsp;zakázaný námět.</span></p>
        <p class="chunk" data-nb-ref-number="72" data-nb-words="36" data-nb-chars="210"><span class="idea" data-nb-ref-number="72" id="idea72" data-nb-words="36" data-nb-chars="210">„Podívejme se,“ pomyslel jsem si. „Tohle je&nbsp;už&nbsp;podruhé, co&nbsp;se&nbsp;náhle zarazil u&nbsp;slova ‚pít‘; co&nbsp;to&nbsp;znamená?“ Renfield si&nbsp;zřejmě uvědomil svou chybu a&nbsp;rychle pokračoval, jako by&nbsp;od&nbsp;ní&nbsp;chtěl odvrátit mou pozornost:</span></p>
        <p class="chunk" data-nb-ref-number="73" data-nb-words="59" data-nb-chars="349"><span class="idea" data-nb-ref-number="73" id="idea73" data-nb-words="59" data-nb-chars="349">„Tyhle věci mě&nbsp;už&nbsp;vůbec nezajímají. ‚Krysy, myši a&nbsp;jiná drobná havěť‘, jak říká Shakespeare. To&nbsp;všechno je&nbsp;ptačí zob v&nbsp;bohatě zásobené spižírně! Tyhle nesmysly mám už&nbsp;všechny za&nbsp;sebou! Vím, s&nbsp;čím mohu v&nbsp;budoucnu počítat, takže právě tak byste mohl chtít, aby někdo jedl molekuly čínskými tyčinkami nebo abych já&nbsp;se&nbsp;začal zajímat o&nbsp;nižší masožravce!“</span></p>
        <p class="chunk" data-nb-ref-number="74" data-nb-words="20" data-nb-chars="119"><span class="idea" data-nb-ref-number="74" id="idea74" data-nb-words="20" data-nb-chars="119">„Chápu, bažíte prostě po&nbsp;něčem velkém, do&nbsp;čeho byste se&nbsp;mohl pořádně zakousnout! Co&nbsp;byste takhle řekl slonu k&nbsp;snídani?“</span></p>
        <p class="chunk" data-nb-ref-number="75" data-nb-words="41" data-nb-chars="245"><span class="idea" data-nb-ref-number="75" id="idea75" data-nb-words="41" data-nb-chars="245">„Neplácejte!“ Začal být až&nbsp;přespříliš sebejistý, a&nbsp;tak jsem se&nbsp;rozhodl, že&nbsp;na&nbsp;něho půjdu ostře. „Jakou asi tak může mít slon duši?“ řekl jsem přemítavě. Dosáhl jsem očekávaného výsledku&nbsp;– Renfield spadl z&nbsp;nebeských výšin a&nbsp;znovu se&nbsp;stal dítětem.</span></p>
        <p class="chunk" data-nb-ref-number="76" data-nb-words="72" data-nb-chars="430"><span class="idea" data-nb-ref-number="76" id="idea76" data-nb-words="72" data-nb-chars="430">„Nebažím ani po&nbsp;sloní duši, ani po&nbsp;žádné jiné,“ prohlásil. Chvíli malomyslně seděl, pak najednou vyskočil, oči mu&nbsp;plály a&nbsp;byl úplně vzrušený. „K&nbsp;čertu s&nbsp;vámi i&nbsp;s&nbsp;vašimi dušemi!“ vzkřikl. „Proč mě&nbsp;trýzníte s&nbsp;těmi dušemi? Nemám už&nbsp;dost starostí, bolestí a&nbsp;zmatků, abych musel ještě myslet na&nbsp;duše?“ Tvářil se&nbsp;tak nepřátelsky, že&nbsp;jsem v&nbsp;očekávání vražedného útoku raději zapískal na&nbsp;píšťalku. Jenže vzápětí se&nbsp;uklidnil a&nbsp;omlouval se:</span></p>
        <p class="chunk" data-nb-ref-number="77" data-nb-words="99" data-nb-chars="613"><span class="idea" data-nb-ref-number="77" id="idea77" data-nb-words="99" data-nb-chars="613">„Odpusťte, pane doktore. Úplně jsem se&nbsp;zapomněl. Nepotřebujete žádnou pomoc. Trápím se&nbsp;nad tolika věcmi, že&nbsp;snadno ztrácím nervy. Kdybyste totiž znal problém, který mám před sebou a&nbsp;se kterým se&nbsp;musím vypořádat, jistě byste mě&nbsp;politoval, byl byste se&nbsp;mnou trpělivý a&nbsp;odpustil byste mi. Prosím, nedávejte mě&nbsp;do&nbsp;svěrací kazajky. Chci přemýšlet, a&nbsp;nemohu svobodně přemýšlet, jestliže mám uvězněné tělo! Jistě mě&nbsp;pochopíte!“ Zřejmě se&nbsp;už&nbsp;zase zcela ovládal; když ošetřovatelé přiběhli, poslal jsem je&nbsp;zase pryč, že&nbsp;už&nbsp;je&nbsp;všechno v&nbsp;pořádku. Renfield se&nbsp;za&nbsp;nimi díval, a&nbsp;když se&nbsp;dveře zavřely, pravil důstojně a&nbsp;vděčně:</span></p>
        <p class="chunk" data-nb-ref-number="78" data-nb-words="69" data-nb-chars="407"><span class="idea" data-nb-ref-number="78" id="idea78" data-nb-words="69" data-nb-chars="407">„Pane doktore, zachoval jste se&nbsp;ke&nbsp;mně opravdu velmi ohleduplně. Věřte mi, že&nbsp;jsem vám za&nbsp;to&nbsp;velice vděčen.“ Považoval jsem za&nbsp;správné udržet ho&nbsp;v&nbsp;tomto stavu mysli a&nbsp;raději jsem odešel. Chování tohoto člověka mi&nbsp;dává mnoho látky k&nbsp;přemýšlení. Je&nbsp;tu&nbsp;řada okolností, a&nbsp;kdyby se&nbsp;daly uvést do&nbsp;souvislosti, jistě by&nbsp;vytvořily nějaký celkový obraz, jak to&nbsp;činívají američtí psychiatři. Některé z&nbsp;nich jsou tyto:</span></p>
        <p class="chunk" data-nb-ref-number="79" data-nb-words="5" data-nb-chars="28"><span class="idea" data-nb-ref-number="79" id="idea79" data-nb-words="5" data-nb-chars="28">Nechce se&nbsp;zmiňovat o&nbsp;„pití“.</span></p>
        <p class="chunk" data-nb-ref-number="80" data-nb-words="13" data-nb-chars="71"><span class="idea" data-nb-ref-number="80" id="idea80" data-nb-words="13" data-nb-chars="71">Děsí ho&nbsp;představa, že&nbsp;by&nbsp;na&nbsp;něho někdy mohla těžce doléhat něčí „duše“.</span></p>
        <p class="chunk" data-nb-ref-number="81" data-nb-words="25" data-nb-chars="152"><span class="idea" data-nb-ref-number="81" id="idea81" data-nb-words="25" data-nb-chars="152">Nijak se&nbsp;nebojí, že&nbsp;by&nbsp;v&nbsp;budoucnu měl nedostatek „života“. Opovrhuje všemi nižšími formami žití, bojí se&nbsp;však, že&nbsp;by&nbsp;ho&nbsp;mohly pronásledovat jejich duše.</span></p>
        <p class="chunk" data-nb-ref-number="82" data-nb-words="38" data-nb-chars="219"><span class="idea" data-nb-ref-number="82" id="idea82" data-nb-words="38" data-nb-chars="219">To&nbsp;vše ovšem znamená pouze jedinou věc! Odněkud se&nbsp;mu&nbsp;muselo dostat ujištění, že&nbsp;mu&nbsp;bude poskytnut nějaký způsob vyššího života! Bojí se&nbsp;však důsledků&nbsp;– že&nbsp;bude mít na&nbsp;svědomí duši. Takže vlastně usiluje o&nbsp;lidský život!</span></p>
        <p class="chunk" data-nb-ref-number="83" data-nb-words="3" data-nb-chars="15"><span class="idea" data-nb-ref-number="83" id="idea83" data-nb-words="3" data-nb-chars="15">A&nbsp;to ujištění…?</span></p>
        <p class="chunk" data-nb-ref-number="84" data-nb-words="12" data-nb-chars="79"><span class="idea" data-nb-ref-number="84" id="idea84" data-nb-words="12" data-nb-chars="79">Milosrdný Bože! Určitě ho&nbsp;navštívil hrabě a&nbsp;zřejmě připravuje nový hrůzný plán!</span></p>
        <p class="chunk" data-nb-ref-number="85" data-nb-words="125" data-nb-chars="737"><span class="idea" data-nb-ref-number="85" id="idea85" data-nb-words="125" data-nb-chars="737"><em>Později.</em>&nbsp;– Po&nbsp;vizitě jsem zašel za&nbsp;Van Helsingem a&nbsp;zpravil ho&nbsp;o&nbsp;svém podezření. Velmi zvážněl, chvíli o&nbsp;věci přemýšlel a&nbsp;pak mě&nbsp;požádal, abych ho&nbsp;zavedl k&nbsp;Renfieldovi. Vyhověl jsem mu. Došli jsme k&nbsp;jeho pokoji a&nbsp;slyšeli jsme ho&nbsp;uvnitř vesele prozpěvovat, jak to&nbsp;dělával v&nbsp;dobách, které nám dnes připadají už&nbsp;tak vzdálené. Vešli jsme a&nbsp;s&nbsp;úžasem jsme shledali, že&nbsp;stejně jako před časem rozsypal všude cukr; podzimem zmalátněné mouchy už&nbsp;začaly vlétávat do&nbsp;pokoje. Pokusili jsme se&nbsp;ho&nbsp;přimět, aby se&nbsp;rozhovořil o&nbsp;věcech, o&nbsp;nichž jsme rozmlouvali předtím, leč marně. Pokračoval ve&nbsp;zpěvu, jako bychom ani nebyli vešli do&nbsp;místnosti. Odněkud vytáhl list papíru a&nbsp;začal si&nbsp;z&nbsp;něho skládat zápisníček. Odešli jsme stejně moudří, jako jsme přišli.</span></p>
        <p class="chunk" data-nb-ref-number="86" data-nb-words="12" data-nb-chars="68"><span class="idea" data-nb-ref-number="86" id="idea86" data-nb-words="12" data-nb-chars="68">Je&nbsp;to&nbsp;opravdu zvláštní případ; dnes v&nbsp;noci ho&nbsp;raději budeme hlí­dat.</span></p>
        <h3 id="dopis-firmy-mitchell-synové--candy" class="chunk" data-nb-ref-number="87" data-nb-words="6" data-nb-chars="36"><span class="idea" data-nb-ref-number="87" id="idea87" data-nb-words="6" data-nb-chars="36">DOPIS FIRMY MITCHELL, SYNOVÉ &amp; CANDY</span></h3>
        <p class="chunk" data-nb-ref-number="88" data-nb-words="2" data-nb-chars="18"><span class="idea" data-nb-ref-number="88" id="idea88" data-nb-words="2" data-nb-chars="18">LORDU GODALMINGOVI</span></p>
        <p class="chunk" data-nb-ref-number="89" data-nb-words="2" data-nb-chars="9"><span class="idea" data-nb-ref-number="89" id="idea89" data-nb-words="2" data-nb-chars="9"><em>7. října.</em></span></p>
        <p class="chunk" data-nb-ref-number="90" data-nb-words="2" data-nb-chars="14"><span class="idea" data-nb-ref-number="90" id="idea90" data-nb-words="2" data-nb-chars="14">„Vaše Milosti,</span></p>
        <p class="chunk" data-nb-ref-number="91" data-nb-words="77" data-nb-chars="517"><span class="idea" data-nb-ref-number="91" id="idea91" data-nb-words="77" data-nb-chars="517">jest pro nás vždy ctí vyhověti&nbsp;Vašim přáním. K&nbsp;žádosti Vaší Milosti, tlumočené nám panem Harkerem, si&nbsp;dovolujeme podati tuto informaci o&nbsp;prodeji a&nbsp;koupi domu číslo 347 na&nbsp;Piccadilly. Prodávající strana jsou vykonavatelé poslední vůle zesnulého pana Archibalda Wintera-Suffielda. Kupcem je&nbsp;zahraniční šlechtic, hrabě de&nbsp;Ville, který koupi realizoval sám a&nbsp;kupní cenu zaplatil v&nbsp;bankovkách ‚hotově na&nbsp;dřevo‘; Vaše Milost nás jistě omluví, že&nbsp;jsme použili tak nespisovného výrazu. Žádné další informace o&nbsp;hraběti nemáme.</span></p>
        <p class="chunk" data-nb-ref-number="92" data-nb-words="7" data-nb-chars="40"><span class="idea" data-nb-ref-number="92" id="idea92" data-nb-words="7" data-nb-chars="40">V&nbsp;hluboké úctě MITCHELL, SYNOVÉ &amp; CANDY“</span></p>
        <h3 id="deník-dr-sewarda-1" class="chunk" data-nb-ref-number="93" data-nb-words="3" data-nb-chars="17"><span class="idea" data-nb-ref-number="93" id="idea93" data-nb-words="3" data-nb-chars="17">DENÍK Dr. SEWARDA</span></h3>
        <p class="chunk" data-nb-ref-number="94" data-nb-words="79" data-nb-chars="456"><span class="idea" data-nb-ref-number="94" id="idea94" data-nb-words="79" data-nb-chars="456"><em>2. října.</em>&nbsp;– Včera v&nbsp;noci jsem umístil jednoho ošetřovatele do&nbsp;chodby a&nbsp;přikázal mu, aby naslouchal všem zvukům přicházejícím z&nbsp;Renfieldova pokoje a&nbsp;okamžitě mě&nbsp;zavolal, kdyby se&nbsp;událo něco výjimečného. Po&nbsp;večeři jsme se&nbsp;sesedli v&nbsp;pracovně u&nbsp;krbu&nbsp;– paní Harkerová se&nbsp;už&nbsp;odebrala na&nbsp;lože&nbsp;– a&nbsp;hovořili jsme o&nbsp;tom, co&nbsp;jsme během dne podnikli a&nbsp;objevili. Jedině Harker se&nbsp;mohl vykázat výsledkem a&nbsp;všichni upřímně doufáme, že&nbsp;jeho zjištění bude mít velký význam.</span></p>
        <p class="chunk" data-nb-ref-number="95" data-nb-words="25" data-nb-chars="148"><span class="idea" data-nb-ref-number="95" id="idea95" data-nb-words="25" data-nb-chars="148">Než jsem šel spát, zašel jsem k&nbsp;Renfieldovu pokoji a&nbsp;špehýr­kou nahlédl dovnitř. Spal tvrdě a&nbsp;hruď se&nbsp;mu&nbsp;zvedala a&nbsp;klesala pravidelným rytmem dechu.</span></p>
        <p class="chunk" data-nb-ref-number="96" data-nb-words="62" data-nb-chars="354"><span class="idea" data-nb-ref-number="96" id="idea96" data-nb-words="62" data-nb-chars="354">Dnes ráno mi&nbsp;ošetřovatel hlásil, že&nbsp;krátce po&nbsp;půlnoci pacient zneklidněl a&nbsp;zřetelně se&nbsp;modlil. Zeptal jsem se&nbsp;ho, zda to&nbsp;je&nbsp;všechno; odpověděl, že&nbsp;víc neslyšel. Tvářil se&nbsp;však tak nejistě, že&nbsp;jsem na&nbsp;něho uhodil, zda nespal. Popřel, že&nbsp;by&nbsp;byl spal, zato připustil, že&nbsp;si&nbsp;na&nbsp;chviličku zdříml. Je&nbsp;smutné, že&nbsp;není na&nbsp;lidi spolehnutí, pokud je&nbsp;někdo nehlídá!</span></p>
        <p class="chunk" data-nb-ref-number="97" data-nb-words="103" data-nb-chars="654"><span class="idea" data-nb-ref-number="97" id="idea97" data-nb-words="103" data-nb-chars="654">Harker už&nbsp;odešel dále za&nbsp;svou stopou a&nbsp;Art s&nbsp;Quinceym šli zkontrolovat koně. Godalming se&nbsp;domnívá, že&nbsp;je&nbsp;třeba mít koně neustále připraveny, protože nebudeme smět ztratit ani minutu, až&nbsp;získáme potřebné informace. Všechnu dovezenou hlínu musíme zneškodnit v&nbsp;době od&nbsp;východu slunce do&nbsp;západu slunce. Tak dopadneme hraběte ve&nbsp;chvíli, kdy je&nbsp;nejslabší a&nbsp;kdy nebude už&nbsp;mít úkryt, kam by&nbsp;se&nbsp;uchýlil. Van Helsing odešel do&nbsp;Britského muzea, aby nahlédl do&nbsp;jakýchsi starodávných lékařských spisů. Staří lékaři zaznamenávali i&nbsp;věci, jaké jejich následovníci neuznávají, a&nbsp;profesor pátrá po&nbsp;prostředcích proti čárám a&nbsp;démonům; prý by&nbsp;nám později mohly přijít vhod.</span></p>
        <p class="chunk" data-nb-ref-number="98" data-nb-words="22" data-nb-chars="130"><span class="idea" data-nb-ref-number="98" id="idea98" data-nb-words="22" data-nb-chars="130">Občas si&nbsp;říkám, že&nbsp;jsme se&nbsp;snad všichni zbláznili a&nbsp;že příčetnými se&nbsp;staneme teprve tehdy, až&nbsp;se&nbsp;probudíme ve&nbsp;svěracích kazajkách!</span></p>
        <p class="chunk" data-nb-ref-number="99" data-nb-words="101" data-nb-chars="588"><span class="idea" data-nb-ref-number="99" id="idea99" data-nb-words="101" data-nb-chars="588"><em>Později.</em>&nbsp;– Znovu jsme se&nbsp;sešli. Konečně jsme snad už&nbsp;opravdu na&nbsp;stopě a&nbsp;naše zítřejší práce by&nbsp;už&nbsp;mohla znamenat začátek konce. Rád bych věděl, zda s&nbsp;tím nějak souvisí Renfieldův klid. Jeho nálady jsou přece tak úzce spjaty s&nbsp;činy hraběte, že&nbsp;by&nbsp;podvědomě mohl vytušit netvorovu blížící se&nbsp;záhubu. Kdyby se&nbsp;dal vypátrat alespoň náznak toho, co&nbsp;se&nbsp;událo v&nbsp;jeho mysli od&nbsp;okamžiku naší včerejší rozmluvy do&nbsp;chvíle, kdy zase začal chytat mouchy, jistě bychom tímto způsobem získali cenné vodítko. Teď se&nbsp;zřejmě na&nbsp;nějakou chvíli uklidnil… Opravdu?&nbsp;– Neozval se&nbsp;snad ten divoký výkřik od&nbsp;něho?</span></p>
        <p class="chunk" data-nb-ref-number="100" data-nb-words="31" data-nb-chars="201"><span class="idea" data-nb-ref-number="100" id="idea100" data-nb-words="31" data-nb-chars="201">Ošetřovatel vrazil prudce do&nbsp;pokoje a&nbsp;hlásil, že&nbsp;Renfielda stihla nějaká nehoda. Zaslechl výkřik, a&nbsp;když vběhl dovnitř, našel ho, jak leží úplně zakrvácený, obličejem na&nbsp;podlaze. Musím okamžitě k&nbsp;němu…</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_026.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>