<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 8">
    <meta name="apple-mobile-web-app-capable" content="yes">
    <title>Kapitola 8</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bram Stoker: Dracula">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Dracula">
    <meta property="og:title" content="Dracula">
    <meta property="og:type" content="book">
    <meta property="og:book:author" content="Bram Stoker">
    <meta property="twitter:title" content="Bram Stoker: Dracula">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./dracula_012.html">
    <link rel="next" href="./dracula_014.html">
    <meta name="nb-order" content="9">
    <link rel="self" href="dracula_013.html">
    <meta name="nb-identifier" content="stoker-dracula-20c51f8">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="5294" data-nb-chars="30817">
    <nav role="doc-toc">
      <ul class="plain section">
        <li><a href="dracula_005.html">Poznámka autora</a></li>
        <li><a href="dracula_006.html">Kapitola 1</a></li>
        <li><a href="dracula_007.html">Kapitola 2</a></li>
        <li><a href="dracula_008.html">Kapitola 3</a></li>
        <li><a href="dracula_009.html">Kapitola 4</a></li>
        <li><a href="dracula_010.html">Kapitola 5</a></li>
        <li><a href="dracula_011.html">Kapitola 6</a></li>
        <li><a href="dracula_012.html">Kapitola 7</a></li>
        <li><a href="dracula_013.html">Kapitola 8</a></li>
        <li><a href="dracula_014.html">Kapitola 9</a></li>
        <li><a href="dracula_015.html">Kapitola 10</a></li>
        <li><a href="dracula_016.html">Kapitola 11</a></li>
        <li><a href="dracula_017.html">Kapitola 12</a></li>
        <li><a href="dracula_018.html">Kapitola 13</a></li>
        <li><a href="dracula_019.html">Kapitola 14</a></li>
        <li><a href="dracula_020.html">Kapitola 15</a></li>
        <li><a href="dracula_021.html">Kapitola 16</a></li>
        <li><a href="dracula_022.html">Kapitola 17</a></li>
        <li><a href="dracula_023.html">Kapitola 18</a></li>
        <li><a href="dracula_024.html">Kapitola 19</a></li>
        <li><a href="dracula_025.html">Kapitola 20</a></li>
        <li><a href="dracula_026.html">Kapitola 21</a></li>
        <li><a href="dracula_027.html">Kapitola 22</a></li>
        <li><a href="dracula_028.html">Kapitola 23</a></li>
        <li><a href="dracula_029.html">Kapitola 24</a></li>
        <li><a href="dracula_030.html">Kapitola 25</a></li>
        <li><a href="dracula_031.html">Kapitola 26</a></li>
        <li><a href="dracula_032.html">Kapitola 27</a></li>
        <li><a href="dracula_033.html">Poznámka</a></li>
        <li><a href="dracula_034.html">Nejslavnější horror</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Kapitola 8</span></h1>
        <section>
          <h3 id="deník-miny-murrayové" class="chunk" data-nb-ref-number="2" data-nb-words="3" data-nb-chars="20"><span class="idea" data-nb-ref-number="2" id="idea2" data-nb-words="3" data-nb-chars="20">DENÍK MINY MURRAYOVÉ</span></h3>
        </section>
        <section>
          <p class="chunk" data-nb-ref-number="3" data-nb-words="356" data-nb-chars="2069"><span class="idea" data-nb-ref-number="3" id="idea3" data-nb-words="356" data-nb-chars="2069"><em>Týž den, 11 hodin večer.</em>&nbsp;– Ach, jak já&nbsp;jsem unavená! Nebýt toho, že&nbsp;jsem na&nbsp;sebe vzala povinnost vést si&nbsp;deník, tak jsem ho&nbsp;dnes neotevřela. Procházka byla moc hezká. Lucy dostala za&nbsp;chvíli báječnou náladu, nejspíš díky několika roztomilým kravičkám, které nás přišly na&nbsp;poli nedaleko majáku očichávat a&nbsp;k&nbsp;smrti nás vylekaly. Určitě jsme na&nbsp;všechno zapomněly a&nbsp;uvědomovaly si&nbsp;jen svůj osobní strach, a&nbsp;to zřejmě smazalo všechny minulé dojmy a&nbsp;my se&nbsp;cítily jako znovuzrozené. V&nbsp;zátoce Robina Hooda jsme bohatě posvačily v&nbsp;rozkošné starobylé hospůdce s&nbsp;arkýřem, vedoucím přímo na&nbsp;břeh pokrytý mořskými chaluhami. Časopis <em>New Woman</em> by&nbsp;byl určitě šokován naší chutí k&nbsp;jídlu! Muži jsou snášenlivější, Bůh jim žehnej! Cestou domů jsme několikrát, vlastně mnohokrát odpočívaly a&nbsp;celou dobu nám bušila srdce strachem z&nbsp;divokých býků. Lucy byla pořádně utahaná, a&nbsp;měly jsme proto v&nbsp;úmyslu jít co&nbsp;nejdřív na&nbsp;kutě. Přišel však mladý pastor a&nbsp;paní Westenrová ho&nbsp;pozvala na&nbsp;večeři. Při večeři jsme se&nbsp;s&nbsp;tím nudným panákem pořádně zapotily; dalo mi&nbsp;to&nbsp;obrovskou práci a&nbsp;cítím se&nbsp;jako hrdinka. Myslím, že&nbsp;jednoho dne se&nbsp;budou muset páni biskupové sejít a&nbsp;přemýšlet o&nbsp;výchově nové generace pastorů, kteří nepřijmou pozvání k&nbsp;večeři, ať&nbsp;už&nbsp;se&nbsp;na&nbsp;ně&nbsp;jakkoli naléhá, a&nbsp;kteří poznají, kdy jsou dívky unavené. Lucy spí a&nbsp;lehce dýchá. Má&nbsp;růžovější tváře než obvykle a&nbsp;vypadá tak půvabně! Jestliže se&nbsp;pan Holmwood do&nbsp;ní&nbsp;zamiloval, sotva jen ji&nbsp;spatřil v&nbsp;salónu, co&nbsp;by&nbsp;asi řekl, kdyby ji&nbsp;spatřil teď? Redaktoři ženských časopisů začnou jednoho dne vyhlašovat, že&nbsp;by&nbsp;se&nbsp;mužům a&nbsp;ženám mělo dovolit, aby jeden viděl druhého ve&nbsp;spaní ještě před nabídkou k&nbsp;sňatku či&nbsp;před jejím přijetím. Jenže podle mého názoru se&nbsp;moderní žena v&nbsp;budoucnu nespokojí, aby nabídky k&nbsp;sňatku pouze přijímala&nbsp;– ona je&nbsp;bude dávat sama! A&nbsp;jak pořádně to&nbsp;bude provádět, panečku! Trochu mě&nbsp;to&nbsp;utěšuje. Jsem dnes večer moc šťastná, protože se&nbsp;Lucy zřejmě daří líp. Snad už&nbsp;má&nbsp;opravdu to&nbsp;nejhorší za&nbsp;sebou, snad už&nbsp;ji&nbsp;přestanou ty&nbsp;sny sužovat. A&nbsp;vědět, co&nbsp;je&nbsp;s&nbsp;Jonathanem, tak budu úplně šťastna…! Bůh mu&nbsp;žehnej a&nbsp;ochraňuj ho!</span></p>
        </section>
        <section>
          <p class="chunk" data-nb-ref-number="4" data-nb-words="659" data-nb-chars="3825"><span class="idea" data-nb-ref-number="4" id="idea4" data-nb-words="659" data-nb-chars="3825"><em>11. srpna, 3 hodiny ráno</em>.&nbsp;– Opět deník. Nespím, mohu tedy klidně psát. Jsem příliš rozčilená, než abych spala. Jaké dobrodružství, jaký hrůzný zážitek jsme prožily! Sotva jsem sklapla deník, usnula jsem… Pojednou jsem se&nbsp;úplně probudila a&nbsp;posadila. Svíral mě&nbsp;pocit strašné úzkosti a&nbsp;prázdnoty. V&nbsp;pokoji byla tma, takže jsem nemohla vidět na&nbsp;Lucyino lůžko; tiše jsem se&nbsp;k&nbsp;němu přikradla a&nbsp;hledala ji&nbsp;po&nbsp;hmatu. Lůžko bylo prázdné. Rozškrtla jsem sirku a&nbsp;zjistila, že&nbsp;Lucy není v&nbsp;místnosti. Dveře byly zavřeny, nikoli zamčeny, a&nbsp;já je&nbsp;přece zamkla! Obávala jsem se&nbsp;probudit její matku, které se&nbsp;poslední dobou daří hůř, a&nbsp;tak jsem si&nbsp;jen přes sebe přehodila nějaké šaty a&nbsp;hodlala vyběhnout ven ji&nbsp;hledat. Ještě před odchodem mě&nbsp;napadlo, že&nbsp;by&nbsp;mi&nbsp;šaty, které si&nbsp;oblékla, mohly poskytnout klíč k&nbsp;tomu, kam ve&nbsp;spánku chtěla jít. Župan by&nbsp;znamenal dům, šaty venek. Župan i&nbsp;šaty byly na&nbsp;obvyklém místě. „Bohudík nemůže být daleko,“ oddychla jsem si, „má přece na&nbsp;sobě jenom noční košili.“ Seběhla jsem dolů a&nbsp;nahlédla do&nbsp;obývacího pokoje. Tam nebyla! Pak jsem nahlédla do&nbsp;všech nezamčených pokojů v&nbsp;domě a&nbsp;srdce mi&nbsp;svíral neustále vzrůstající strach. Nakonec jsem došla ke&nbsp;dveřím haly a&nbsp;našla je&nbsp;otevřené. Nebyly otevřeny dokořán, ale zámek nezapadl. Zdejší nájemníci dům každou noc velmi pečlivě zamykají, takže k&nbsp;mému úleku Lucy zřejmě odešla jen v&nbsp;tom, co&nbsp;měla na&nbsp;sobě. Nebyl čas přemýšlet, co&nbsp;by&nbsp;se&nbsp;mohlo stát; všechny podrobnosti mi&nbsp;zastíral mlhavý, vše převládající strach. Vzala jsem si&nbsp;velký tlustý šál a&nbsp;vyběhla ven. Vykročila jsem do&nbsp;Crescentu, právě když odbíjela jedna, a&nbsp;nikde nebylo vidět ani živáčka. Běžela jsem po&nbsp;Severní promenádě, ale nikde ani stopa po&nbsp;bílé postavě, kterou jsem hledala. Z&nbsp;okraje Západního útesu nad molem jsem se&nbsp;podívala přes přístav až&nbsp;k&nbsp;Východnímu útesu ve&nbsp;strachu či&nbsp;naději&nbsp;– ani nevím&nbsp;–, že&nbsp;spatřím Lucy na&nbsp;naší oblíbené lavici. Měsíc v&nbsp;úplňku jasně svítil, po&nbsp;nebi se&nbsp;hnaly mraky černé jako uhel a&nbsp;vytvářely mihotavou diorámu světel a&nbsp;stínů. Náhle pokryl mrak svým stínem kostel Panny Marie a&nbsp;jeho okolí a&nbsp;já jsem vůbec nic neviděla. Sotva mrak zmizel, objevily se&nbsp;zříceniny opatství a&nbsp;v&nbsp;úzkém pruhu jasného světla, jakoby vyťatého ostřím meče, postupně vyvstával kostel a&nbsp;hřbitov. Mé&nbsp;očekávání se&nbsp;splnilo&nbsp;– stříbrný svit měsíce dopadl na&nbsp;lavici se&nbsp;sněhově bílou postavou, zakloněnou dozadu. Vtom se&nbsp;přihnal další mrak, takže jsem toho moc nezahlédla, neboť téměř okamžitě vystřídal stín světlo. Zdálo se&nbsp;mi&nbsp;však, že&nbsp;za&nbsp;lavicí, od&nbsp;níž se&nbsp;jasně odrážela bílá postava, stojí něco temného a&nbsp;sklání se&nbsp;nad Lucy. Nepoznala jsem, co&nbsp;to&nbsp;bylo, zda člověk či&nbsp;zvíře. Dál jsem už&nbsp;nečekala a&nbsp;seběhla po&nbsp;příkrých schodech k&nbsp;molu a&nbsp;po něm přes rybí trh k&nbsp;mostu; jedině tudy vedla cesta k&nbsp;Východnímu útesu. Město jako by&nbsp;bylo mrtvé, nikde ani živá duše. Byla jsem ráda, vždyť jsem nechtěla, aby někdo věděl o&nbsp;Lucyině stavu. Připadalo mi, že&nbsp;se&nbsp;čas zastavil a&nbsp;vzdálenost se&nbsp;vůbec nekrátí, a&nbsp;s&nbsp;třesoucími se&nbsp;koleny a&nbsp;těžce oddychujíc jsem stoupala po&nbsp;schodech nahoru k&nbsp;opatství. Velmi jsem spěchala, a&nbsp;přesto mi&nbsp;připadalo, jako by&nbsp;mi&nbsp;nohy zatěžovalo olovo a&nbsp;každý kloub mého těla byl úplně zarezavělý. Když jsem došla téměř až&nbsp;na&nbsp;konec schodů, byla jsem už&nbsp;tak blízko, že&nbsp;jsem i&nbsp;v&nbsp;mihotavých stínech mohla rozeznat lavici s&nbsp;bílou postavou. Nad dozadu zakloněnou Lucy se&nbsp;opravdu sklánělo něco dlouhého a&nbsp;černého. Vyděšeně jsem zvolala: „Lucy! Lucy!“ a&nbsp;ta postava zdvihla hlavu a&nbsp;z&nbsp;místa, kde jsem byla, jsem zahlédla bledou tvář a&nbsp;rudé žhnoucí oči. Lucy neodpověděla a&nbsp;já jsem běžela dál ke&nbsp;vchodu na&nbsp;hřbitov. Když jsem tam vběhla, octl se&nbsp;mezi mnou a&nbsp;lavicí kostel a&nbsp;asi na&nbsp;minutu jsem ztratila Lucy z&nbsp;očí. Jakmile jsem byla za&nbsp;kostelem, mrak již přešel a&nbsp;měsíc svítil tak jasně, že&nbsp;jsem ji&nbsp;uviděla, jak sedí s&nbsp;hlavou spočívající na&nbsp;opěradle lavice. Byla zcela sama, široko daleko ani stopa po&nbsp;něčem živém.</span></p>
          <p class="chunk" data-nb-ref-number="5" data-nb-words="343" data-nb-chars="1996"><span class="idea" data-nb-ref-number="5" id="idea5" data-nb-words="343" data-nb-chars="1996">Sklonila jsem se&nbsp;nad ni&nbsp;a&nbsp;zjistila, že&nbsp;dosud spí. Rty měla po­otevřené a&nbsp;oddychovala&nbsp;– ne&nbsp;tak lehce jako obvykle, ale těžce a&nbsp;trhaně, jako by&nbsp;se&nbsp;při každém vdechnutí namáhavě snažila vpravit vzduch do&nbsp;plic. Jak jsem se&nbsp;blížila, zvedla ve&nbsp;spánku ruku a&nbsp;přitáhla si&nbsp;límeček noční košile blíž ke&nbsp;krku. Přitom se&nbsp;trochu zachvěla, jako by&nbsp;se&nbsp;jí&nbsp;dotklo něco studeného. Přehodila jsem přes ni&nbsp;teplý šál a&nbsp;stáhla jí&nbsp;okraj těsně kolem krku, protože jsem se&nbsp;strachovala, aby se&nbsp;neroznemohla z&nbsp;nočního chladu; byla příliš lehce oblečena. Bála jsem se&nbsp;probudit ji&nbsp;naráz, a&nbsp;tak jsem jí&nbsp;velkým spínacím špendlíkem zachytila šál těsně u&nbsp;krku, aby mi&nbsp;nic nebránilo v&nbsp;pohybech a&nbsp;abych jí&nbsp;mohla pomáhat. Strach mi&nbsp;však zřejmě ochromoval ruce a&nbsp;já jsem byla tak nemotorná, že&nbsp;jsem ji&nbsp;asi píchla nebo škrábla špendlíkem; chvílemi si&nbsp;totiž přikládala ruku ke&nbsp;krku a&nbsp;sténala, i&nbsp;když již oddychovala klidněji. Když jsem ji&nbsp;pečlivě zahalila, obula jsem jí&nbsp;své střevíce a&nbsp;začala ji&nbsp;jemně probouzet. Zpočátku nereagovala, ale zponenáhla spala čím dál tím neklidněji a&nbsp;občas vzdychla a&nbsp;zasténala. Jenže čas plynul příliš rychle a&nbsp;já ji&nbsp;chtěla dostat co&nbsp;nejdříve domů; začala jsem s&nbsp;ní proto cloumat silněji, až&nbsp;nakonec otevřela oči a&nbsp;probrala se. Vůbec se&nbsp;nezdála být překvapena, že&nbsp;mě&nbsp;vidí; ani trochu si&nbsp;totiž neuvědomovala, kde vlastně je. Lucy se&nbsp;vždycky s&nbsp;půvabem probouzí a&nbsp;rovněž při takové příležitosti, kdy byla určitě celá prokřehlá a&nbsp;vylekaná z&nbsp;představy, že&nbsp;se&nbsp;neoblečená probouzí na&nbsp;hřbitově, neztratila nic ze&nbsp;své líbeznosti. Lehce se&nbsp;chvěla a&nbsp;přitiskla se&nbsp;ke&nbsp;mně. Přikázala jsem jí, aby okamžitě šla se&nbsp;mnou domů, a&nbsp;ona bez jediného slova vstala, poslušná jako malé dítě. Cestou jsem si&nbsp;odřela nohu o&nbsp;ostrý kámen a&nbsp;Lucy zaslechla mé&nbsp;vyjeknutí. Zastavila se&nbsp;a&nbsp;naléhala, abych si&nbsp;obula své střevíce; odmítla jsem. Když jsme však došly na&nbsp;pěšinu za&nbsp;hřbitovem, kde ještě byla kaluž po&nbsp;bouřce, pomazala jsem si&nbsp;blátem jednu nohu o&nbsp;druhou, aby nikdo, koho bychom snad cestou domů potkaly, nepostřehl, že&nbsp;jsem bosa.</span></p>
          <p class="chunk" data-nb-ref-number="6" data-nb-words="222" data-nb-chars="1270"><span class="idea" data-nb-ref-number="6" id="idea6" data-nb-words="222" data-nb-chars="1270">Štěstí nám přálo a&nbsp;my se&nbsp;dostaly domů, aniž jsme na&nbsp;někoho narazily. Jednou jsme zahlédly, jak před námi přechází ulici nějaký muž, zřejmě v&nbsp;nepříliš střízlivém stavu. Ukryly jsme se&nbsp;v&nbsp;jakýchsi vratech, dokud nezmizel v&nbsp;jedné z&nbsp;příkrých úzkých uliček, jakých je&nbsp;tady mnoho a&nbsp;kterým ve&nbsp;Skotsku říkají „wynds“. Srdce mi&nbsp;celou dobu bušilo tak silně, až&nbsp;jsem si&nbsp;občas myslela, že&nbsp;snad omdlím. Měla jsem velký strach o&nbsp;Lucy, nejen o&nbsp;její zdraví, vždyť pobytem na&nbsp;nočním chladném vzduchu mohlo být vážně ohroženo, ale i&nbsp;o&nbsp;její pověst, kdyby se&nbsp;o&nbsp;tom snad někdo dozvěděl. Když jsme došly domů a&nbsp;umyly si&nbsp;nohy, společně jsme se&nbsp;pomodlily a&nbsp;já ji&nbsp;uložila do&nbsp;postele. Než usnula, poprosila mě&nbsp;– vlastně mě&nbsp;úpěnlivě žádala&nbsp;–, abych se&nbsp;nikomu o&nbsp;jejím nočním dobrodružství nezmínila, dokonce ani matce ne. Zprvu jsem váhala a&nbsp;nechtěla to&nbsp;slíbit, ale při pomyšlení na&nbsp;zdravotní stav její matky, na&nbsp;rozrušení, které by&nbsp;zpráva o&nbsp;něčem takovém vyvolala, i&nbsp;na možné překroucení celého příběhu&nbsp;– k&nbsp;němuž by&nbsp;určitě došlo, kdyby pronikl na&nbsp;veřejnost&nbsp;–, jsem s&nbsp;tím nakonec raději souhlasila. Snad je&nbsp;to&nbsp;přece jen správné rozhodnutí. Zamkla jsem dveře a&nbsp;klíč jsem si&nbsp;uvázala k&nbsp;zápěstí, takže mě&nbsp;doufejme už&nbsp;nic nevyruší. Lucy spí jako dudek; v&nbsp;dáli se&nbsp;vysoko nad mořem objevuje odlesk svítání…</span></p>
        </section>
        <section>
          <p class="chunk" data-nb-ref-number="7" data-nb-words="128" data-nb-chars="748"><span class="idea" data-nb-ref-number="7" id="idea7" data-nb-words="128" data-nb-chars="748"><em>Téhož dne, v&nbsp;poledne.</em>&nbsp;– Všechno klape. Lucy spala tak dlouho, dokud jsem ji&nbsp;neprobudila, a&nbsp;zřejmě se&nbsp;celou noc ani neobrátila. To&nbsp;noční dobrodružství jí&nbsp;snad ani trochu neublížilo; naopak, prospělo jí, protože dnešního rána vypadá lépe než za&nbsp;posledních několik týdnů. Je&nbsp;mi&nbsp;líto, že&nbsp;jsem byla tak neobratná a&nbsp;zranila ji&nbsp;spínacím špendlíkem. Málem to&nbsp;mohlo být dost vážné, vždyť má&nbsp;na&nbsp;hrdle propíchnutou pokožku. Nejspíš jsem jí&nbsp;uskřípla kousek uvolněné kůže a&nbsp;probodla ji, protože tam má&nbsp;dva malé rudé puntíky jako po&nbsp;bodnutí špendlíkem, a&nbsp;na stužce noční košile měla kapku krve. Omluvila jsem se&nbsp;jí&nbsp;a&nbsp;mrzela se&nbsp;na&nbsp;sebe, ale Lucy se&nbsp;smála, dobírala si&nbsp;mě&nbsp;a&nbsp;prohlásila, že&nbsp;to&nbsp;ani necítí. Naštěstí to&nbsp;nemůže zanechat jizvy, ranky jsou příliš drobné.</span></p>
        </section>
        <section>
          <p class="chunk" data-nb-ref-number="8" data-nb-words="116" data-nb-chars="645"><span class="idea" data-nb-ref-number="8" id="idea8" data-nb-words="116" data-nb-chars="645"><em>Téhož dne, v&nbsp;noci.</em>&nbsp;– Strávily jsme klidný den. Vzduch byl jasný, slunce zářilo a&nbsp;vál chladný větřík. Naobědvaly jsme se&nbsp;v&nbsp;Mulgrave Woods, paní Westenrová tam jela po&nbsp;silnici a&nbsp;já s&nbsp;Lucy jsme šly podél útesu a&nbsp;setkaly jsme se&nbsp;s&nbsp;ní u&nbsp;brány. Bylo mi&nbsp;trochu smutno, protože jsem si&nbsp;uvědomovala, jak úplně šťastná bych byla, kdyby tu&nbsp;byl se&nbsp;mnou Jonathan. Nezbývá mi&nbsp;ovšem než být trpělivá. Večer jsme se&nbsp;procházely po&nbsp;promenádě, poslechly si&nbsp;několik hezkých melodií od&nbsp;Spohra a&nbsp;Mackenzieho a&nbsp;odešly brzy na&nbsp;lože. Lucy vypadá klidněji než minulé dny a&nbsp;okamžitě usnula. Zamknu dveře a&nbsp;klíč si&nbsp;zase vezmu k&nbsp;sobě, i&nbsp;když dnešní noc nečekám žádné potíže.</span></p>
        </section>
        <section>
          <p class="chunk" data-nb-ref-number="9" data-nb-words="125" data-nb-chars="691"><span class="idea" data-nb-ref-number="9" id="idea9" data-nb-words="125" data-nb-chars="691"><em>12. srpna.</em>&nbsp;– Mé&nbsp;očekávání se&nbsp;nesplnilo; dvakrát za&nbsp;noc mě&nbsp;totiž Lucy probudila, jak se&nbsp;pokoušela odejít z&nbsp;pokoje. Připadalo mi, že&nbsp;i&nbsp;ve spánku ji&nbsp;poněkud mrzelo, že&nbsp;našla dveře zamčené, a&nbsp;zdráhavě se&nbsp;vrátila na&nbsp;lože. Vzbudila jsem se&nbsp;za&nbsp;úsvitu; venku již švitořili ptáci. Probudila se&nbsp;i&nbsp;Lucy a&nbsp;já jsem s&nbsp;potěšením shledala, že&nbsp;vypadá ještě lépe než včera ráno. Snad se&nbsp;jí&nbsp;už&nbsp;opravdu vrátila její stará dobrá nálada. Přišla ke&nbsp;mně, přitulila se&nbsp;a&nbsp;vyprávěla mi&nbsp;o&nbsp;Arthurovi. Já&nbsp;zase jsem se&nbsp;jí&nbsp;svěřila se&nbsp;svými starostmi o&nbsp;Jonathana a&nbsp;ona se&nbsp;mě&nbsp;pokoušela konejšit. Přiznám se, že&nbsp;se&nbsp;jí&nbsp;to&nbsp;trochu podařilo; i&nbsp;když sympatie nedokáží změnit fakta, přece jen mohou dopomoci, aby se&nbsp;dala lépe unést.</span></p>
        </section>
        <section>
          <p class="chunk" data-nb-ref-number="10" data-nb-words="124" data-nb-chars="684"><span class="idea" data-nb-ref-number="10" id="idea10" data-nb-words="124" data-nb-chars="684"><em>13. srpna.</em>&nbsp;– Další klidný den a&nbsp;do postele s&nbsp;klíčem na&nbsp;zápěstí jako předtím. Zase jsem se&nbsp;v&nbsp;noci probudila a&nbsp;zjistila, že&nbsp;Lucy sedí ve&nbsp;spánku na&nbsp;lůžku a&nbsp;ukazuje na&nbsp;okno. Tiše jsem vstala, odhrnula záclony a&nbsp;vyhlédla ven. Měsíc jasně zářil a&nbsp;v&nbsp;jeho něžném svitu splývaly obloha i&nbsp;moře v&nbsp;jediné velké a&nbsp;tiché tajemství, tak krásné, že&nbsp;se&nbsp;slovy vůbec nedá popsat. V&nbsp;měsíční záři se&nbsp;přede mnou třepotal velký netopýr a&nbsp;střídavě přilétal a&nbsp;odlétal ve&nbsp;velkých vířivých obloucích. Jednou či&nbsp;dvakrát přiletěl až&nbsp;do&nbsp;mé&nbsp;blízkosti, ale zřejmě se&nbsp;mě&nbsp;polekal a&nbsp;odletěl přes přístav směrem k&nbsp;opatství. Když jsem odstoupila od&nbsp;okna, Lucy už&nbsp;ležela a&nbsp;klidně spala. Po&nbsp;zbytek noci se&nbsp;už&nbsp;ani nepohnula.</span></p>
        </section>
        <section>
          <p class="chunk" data-nb-ref-number="11" data-nb-words="102" data-nb-chars="639"><span class="idea" data-nb-ref-number="11" id="idea11" data-nb-words="102" data-nb-chars="639"><em>14. srpna.</em>&nbsp;– Celý den na&nbsp;Východním útesu, četla a&nbsp;psala. Lucy si&nbsp;nejspíš tohle zákoutí zamilovala stejně jako já, a&nbsp;když nastane čas odejít domů na&nbsp;oběd, svačinu nebo večeři, těžko ji&nbsp;odsud dostávám. Dnes odpoledne prohodila podivnou poznámku. Vracely jsme se&nbsp;domů k&nbsp;večeři a&nbsp;zastavily jsme se&nbsp;na&nbsp;horním konci schodiště vedoucího od&nbsp;Západního mola, abychom se&nbsp;jako obvykle pokochaly vyhlídkou. Slunce, zapadající daleko na&nbsp;nebi, právě klesalo za&nbsp;mys Kettleness a&nbsp;Východní útes se&nbsp;starým opatstvím byl zalit rudým odleskem, který jako by&nbsp;všechno oblil překrásným růžovým oparem. Chvíli jsme mlčely a&nbsp;pojednou Lucy zamumlala jakoby pro sebe:</span></p>
          <p class="chunk" data-nb-ref-number="12" data-nb-words="381" data-nb-chars="2178"><span class="idea" data-nb-ref-number="12" id="idea12" data-nb-words="381" data-nb-chars="2178">„Zase ty&nbsp;jeho rudé oči! Jsou úplně stejné.“ Byl to&nbsp;tak podivný výrok, a&nbsp;navíc byl vysloven tak znenadání, že&nbsp;jsem se&nbsp;úplně vylekala. Nepatrně jsem se&nbsp;pootočila, abych na&nbsp;Lucy lépe viděla a&nbsp;nepůsobila přitom dojmem, že&nbsp;na&nbsp;ni&nbsp;upřeně hledím, a&nbsp;zpozorovala jsem, že&nbsp;je&nbsp;v&nbsp;jakémsi polospánku. Na&nbsp;obličeji měla záhadný výraz, ze&nbsp;kterého jsem nebyla moudrá; nic jsem tedy neřekla a&nbsp;jenom sledovala, kam míří její pohled. Zdálo se&nbsp;mi, že&nbsp;se&nbsp;dívá na&nbsp;naši lavičku, kde seděla jakási osamělá tmavá postava. Trochu jsem se&nbsp;polekala, protože i&nbsp;mně se&nbsp;na&nbsp;okamžik zdálo, že&nbsp;ten člověk má&nbsp;velké rudé oči, planoucí jako ohně. Tento dojem se&nbsp;však rozptýlil, jakmile jsem se&nbsp;podívala pozorněji. Slunce se&nbsp;rudě odráželo od&nbsp;oken mariánského kostela za&nbsp;naší lavičkou, a&nbsp;jak sklouzávalo za&nbsp;obzor, měnil se&nbsp;lom paprsků a&nbsp;jejich odraz natolik, že&nbsp;vyvolaly dojem, jako by&nbsp;se&nbsp;tam něco pohybovalo. Upozornila jsem Lucy na&nbsp;tenhle zvláštní jev a&nbsp;ona se&nbsp;prudce probrala ze&nbsp;snění. Tvářila se&nbsp;však i&nbsp;dál smutně, snad si&nbsp;vzpomněla na&nbsp;onu hroznou noc tady nahoře. Nikdy o&nbsp;ní nemluvíme. Proto jsem nic neřekla a&nbsp;šly jsme domů na&nbsp;večeři. Lucy rozbolela hlava a&nbsp;šla záhy na&nbsp;lůžko. Když jsem se&nbsp;ujistila, že&nbsp;spí, vypravila jsem se&nbsp;na&nbsp;malou procházku. Šla jsem podél útesů směrem na&nbsp;západ a&nbsp;vzpomínky na&nbsp;Jonathana ve&nbsp;mně vyvolaly sladkobolnou náladu. Cestou domů jsem pohlédla nahoru na&nbsp;průčelí našeho domu v&nbsp;Crescentu; bylo ve&nbsp;stínu, ale měsíční svit byl tak jasný, že&nbsp;vše na&nbsp;něm bylo zřetelně vidět. Spatřila jsem, jak se&nbsp;Lucy vyklání hlavou z&nbsp;okna. Domnívala jsem se, že&nbsp;mě&nbsp;snad vyhlíží; vytáhla jsem tedy kapesník a&nbsp;zamávala. Vůbec si&nbsp;toho nevšimla a&nbsp;ani se&nbsp;nehnula. Vtom se&nbsp;svit měsíce přehoupl přes roh budovy a&nbsp;jeho paprsky dopadly přímo na&nbsp;okno. Tam se&nbsp;jasně rýsovala Lucyina hlava opřená o&nbsp;poprsník. Oči měla zavřené, tvrdě spala a&nbsp;vedle ní&nbsp;sedělo na&nbsp;poprsníku cosi, co&nbsp;vypadalo jako velký pták. Vylekala jsem se, aby se&nbsp;nenachladila, a&nbsp;vyběhla jsem nahoru; ale když jsem vešla do&nbsp;pokoje, vracela se&nbsp;právě v&nbsp;hlubokém spánku a&nbsp;těžce oddychujíc k&nbsp;posteli. Ruku si&nbsp;přidržovala u&nbsp;krku, jako by&nbsp;ho&nbsp;chránila před zimou. Neprobudila jsem ji, jen jsem ji&nbsp;teple přikryla. Bedlivě jsem zamkla dveře a&nbsp;dovřela pevně okno.</span></p>
          <p class="chunk" data-nb-ref-number="13" data-nb-words="32" data-nb-chars="167"><span class="idea" data-nb-ref-number="13" id="idea13" data-nb-words="32" data-nb-chars="167">Lucy vypadá velmi sladce ve&nbsp;spánku, je&nbsp;však bledší než obvykle a&nbsp;rysy má&nbsp;unavené a&nbsp;ztrhané. Vůbec se&nbsp;mi&nbsp;nelíbí; obávám se, že&nbsp;ji&nbsp;něco trápí. Kéž bych mohla zjistit co.</span></p>
        </section>
        <section>
          <p class="chunk" data-nb-ref-number="14" data-nb-words="148" data-nb-chars="824"><span class="idea" data-nb-ref-number="14" id="idea14" data-nb-words="148" data-nb-chars="824"><em>15. srpna.</em>&nbsp;– Vstala jsem později než jindy. Lucy byla malátná a&nbsp;unavená a&nbsp;neprobudila se, ani když nás volali k&nbsp;snídani. Spala dál. U&nbsp;snídaně nás čekalo milé překvapení. Arthurovu otci se&nbsp;daří lépe a&nbsp;vyslovil přání, aby se&nbsp;svatba konala co&nbsp;nejdříve. Lucy září tichým štěstím a&nbsp;její matka se&nbsp;současně raduje i&nbsp;rmoutí. Později mi&nbsp;sdělila důvody. Trápí ji, že&nbsp;přijde o&nbsp;dceru, ale těší ji, že&nbsp;Lucy bude mít brzy někoho, kdo ji&nbsp;bude ochraňovat. Ubohá, drahá, hodná paní! Svěřila mi, že&nbsp;už&nbsp;nad ní&nbsp;byl vynesen rozsudek smrti. Neoznámila to&nbsp;Lucy a&nbsp;já jí&nbsp;musela slíbit, že&nbsp;toto její tajemství zachovám. Lékař jí&nbsp;sdělil, že&nbsp;jí&nbsp;srdce slábne a&nbsp;že za&nbsp;několik málo měsíců musí zemřít. Ovšem jakýkoli náhlý úlek by&nbsp;jí&nbsp;kdykoli přivodil smrt, třebas už&nbsp;teď. Ach, jak moudré bylo, že&nbsp;jsme se&nbsp;jí&nbsp;nezmínily o&nbsp;oné strašné Lucyině náměsíční noci!</span></p>
        </section>
        <section>
          <p class="chunk" data-nb-ref-number="15" data-nb-words="227" data-nb-chars="1269"><span class="idea" data-nb-ref-number="15" id="idea15" data-nb-words="227" data-nb-chars="1269"><em>17. srpna.</em>&nbsp;– Celé dva dny ani řádka v&nbsp;deníku. Nechtělo se&nbsp;mi&nbsp;psát. Jako by&nbsp;se&nbsp;nad naším štěstím snášel příkrov stínu. Žádné zprávy od&nbsp;Jonathana, Lucy očividně slábne a&nbsp;hodiny její matky jsou téměř sečteny. Nechápu, jak je&nbsp;možné, že&nbsp;Lucy takhle schází! Jí&nbsp;dobře, spí dobře a&nbsp;je hodně na&nbsp;čerstvém vzduchu; ale po&nbsp;celou tu&nbsp;dobu jí&nbsp;růže na&nbsp;tvářích blednou, den ode dne slábne a&nbsp;je unavenější a&nbsp;unavenější. V&nbsp;noci ji&nbsp;slyším, jak lapá po&nbsp;vzduchu. Klíč od&nbsp;dveří mám vždycky přivázán kolem zápěstí, Lucy ovšem vstává, přechází po&nbsp;pokoji a&nbsp;sedává u&nbsp;otevřeného okna. Včera v&nbsp;noci jsem se&nbsp;probudila a&nbsp;přistihla ji&nbsp;u&nbsp;otevřeného okna; pokoušela jsem se&nbsp;ji&nbsp;probudit, ale marně&nbsp;– vypadalo to, že&nbsp;je&nbsp;v&nbsp;mdlobách. Nakonec se&nbsp;mi&nbsp;podařilo přivést ji&nbsp;k&nbsp;sobě, byla však slabá jako třtina, dlouze a&nbsp;bolestně bojovala o&nbsp;dech a&nbsp;přitom tiše plakala. Zeptala jsem se&nbsp;jí, proč vlastně byla u&nbsp;okna, ale zavrtěla hlavou a&nbsp;odvrátila se. Doufám, že&nbsp;její nevolnost není zaviněna oním neblahým píchnutím spínacím špendlíkem. Když spala, podívala jsem se&nbsp;jí&nbsp;na&nbsp;hrdlo, a&nbsp;drobné ranky se&nbsp;zřejmě nezhojily. Jsou stále otevřené a&nbsp;snad i&nbsp;větší než dřív; okraje mají bělavé. Jsou to&nbsp;malé bílé skvrnky s&nbsp;rudými tečkami uprostřed. Jestli se&nbsp;za&nbsp;jeden dva dny nezahojí, budu trvat na&nbsp;tom, aby si&nbsp;je&nbsp;prohlédl lékař.</span></p>
          <h3 id="dopis-advokátní-firmy-f-billington--syn-whitby" class="chunk" data-nb-ref-number="16" data-nb-words="8" data-nb-chars="50"><span class="idea" data-nb-ref-number="16" id="idea16" data-nb-words="8" data-nb-chars="50">DOPIS ADVOKÁTNÍ FIRMY F. BILLINGTON &amp; SYN, WHITBY,</span></h3>
          <p class="chunk" data-nb-ref-number="17" data-nb-words="6" data-nb-chars="38"><span class="idea" data-nb-ref-number="17" id="idea17" data-nb-words="6" data-nb-chars="38">FIRMĚ CARTER, PATERSON &amp; SPOL., LONDÝN</span></p>
          <p class="chunk" data-nb-ref-number="18" data-nb-words="2" data-nb-chars="9"><span class="idea" data-nb-ref-number="18" id="idea18" data-nb-words="2" data-nb-chars="9"><em>17. srpna</em></span></p>
        </section>
        <section>
          <p class="chunk" data-nb-ref-number="19" data-nb-words="2" data-nb-chars="15"><span class="idea" data-nb-ref-number="19" id="idea19" data-nb-words="2" data-nb-chars="15">„Vážení pánové,</span></p>
          <p class="chunk" data-nb-ref-number="20" data-nb-words="41" data-nb-chars="269"><span class="idea" data-nb-ref-number="20" id="idea20" data-nb-words="41" data-nb-chars="269">v&nbsp;příloze Vám zasíláme dodací list na&nbsp;zboží, zaslané Vám prostřednictvím Great Northern Railway. Zásilku doručte ihned po&nbsp;převzetí na&nbsp;Kingscrosském nádraží do&nbsp;Carfaxu u&nbsp;Purfleetu. Dům je&nbsp;prozatím prázdný, ale v&nbsp;příloze naleznete klíče, z&nbsp;nichž každý je&nbsp;označen štítkem.</span></p>
          <p class="chunk" data-nb-ref-number="21" data-nb-words="150" data-nb-chars="967"><span class="idea" data-nb-ref-number="21" id="idea21" data-nb-words="150" data-nb-chars="967">Zásilku, kterou tvoří celkem padesát beden, laskavě složte v&nbsp;částečně rozbořené budově, patřící k&nbsp;usedlosti a&nbsp;označené písmenem A&nbsp;na přiloženém náčrtku. Váš zástupce místo snadno pozná, protože je&nbsp;to&nbsp;bývalá kaple tohoto panského sídla. Zboží je&nbsp;vypraveno vlakem dnes večer v&nbsp;půl desáté a&nbsp;má být vyloženo na&nbsp;King’s Crossu zítra odpoledne v&nbsp;půl páté. Protože si&nbsp;náš klient přeje, aby zboží bylo dodáno co&nbsp;nejrychleji, přistavte laskavě včas příslušné povozy a&nbsp;ihned vypravte zboží na&nbsp;místo určení. Abychom vyloučili jakékoli zdržení vyplývající případně z&nbsp;obvyklého uhrazování výloh u&nbsp;Vašich příslušných oddělení, přikládáme šek na&nbsp;deset liber (£ 10,–,–), jehož příjem nám laskavě potvrďte. Jestliže budou výlohy nižší než tato částka, račte přeplatek vrátit; jestliže budou vyšší, ihned Vám na&nbsp;Vaši výzvu zašleme šek na&nbsp;úhradu nedoplatku. Při odchodu z&nbsp;domu račte zanechat klíče v&nbsp;hlavní hale domu, kde si&nbsp;je&nbsp;majitel převezme po&nbsp;příchodu; k&nbsp;odemčení použije duplikátů.</span></p>
          <p class="chunk" data-nb-ref-number="22" data-nb-words="14" data-nb-chars="106"><span class="idea" data-nb-ref-number="22" id="idea22" data-nb-words="14" data-nb-chars="106">Nepokládejte prosím za&nbsp;porušení obchodní zdvořilosti, že&nbsp;Vás žádáme o&nbsp;všemožné urychlení celé záležitosti.</span></p>
          <p class="chunk" data-nb-ref-number="23" data-nb-words="3" data-nb-chars="15"><span class="idea" data-nb-ref-number="23" id="idea23" data-nb-words="3" data-nb-chars="15">V&nbsp;dokonalé úctě</span></p>
          <p class="chunk" data-nb-ref-number="24" data-nb-words="5" data-nb-chars="27"><span class="idea" data-nb-ref-number="24" id="idea24" data-nb-words="5" data-nb-chars="27">SAMUEL F. BILLINGTON &amp; SYN“</span></p>
          <h3 id="dopis-firmy-carter-paterson--spol-londýn" class="chunk" data-nb-ref-number="25" data-nb-words="7" data-nb-chars="45"><span class="idea" data-nb-ref-number="25" id="idea25" data-nb-words="7" data-nb-chars="45">DOPIS FIRMY CARTER, PATERSON &amp; SPOL., LONDÝN,</span></h3>
          <p class="chunk" data-nb-ref-number="26" data-nb-words="5" data-nb-chars="30"><span class="idea" data-nb-ref-number="26" id="idea26" data-nb-words="5" data-nb-chars="30">FIRMĚ BILLINGTON &amp; SYN, WHITBY</span></p>
          <p class="chunk" data-nb-ref-number="27" data-nb-words="2" data-nb-chars="9"><span class="idea" data-nb-ref-number="27" id="idea27" data-nb-words="2" data-nb-chars="9"><em>21. srpna</em></span></p>
        </section>
        <section>
          <p class="chunk" data-nb-ref-number="28" data-nb-words="2" data-nb-chars="15"><span class="idea" data-nb-ref-number="28" id="idea28" data-nb-words="2" data-nb-chars="15">„Vážení pánové,</span></p>
          <p class="chunk" data-nb-ref-number="29" data-nb-words="33" data-nb-chars="194"><span class="idea" data-nb-ref-number="29" id="idea29" data-nb-words="33" data-nb-chars="194">potvrzujeme tímto příjem £ 10,–,&nbsp;– a&nbsp;vracíme Vám šek na&nbsp;£ 1,17,9 za&nbsp;přeplatek podle přiložené stvrzenky. Zboží bylo dodáno přesně podle instrukcí a&nbsp;klíč byl podle příkazu zanechán v&nbsp;hlavní hale.</span></p>
          <p class="chunk" data-nb-ref-number="30" data-nb-words="4" data-nb-chars="18"><span class="idea" data-nb-ref-number="30" id="idea30" data-nb-words="4" data-nb-chars="18">V&nbsp;dokonalé úctě za</span></p>
          <p class="chunk" data-nb-ref-number="31" data-nb-words="4" data-nb-chars="23"><span class="idea" data-nb-ref-number="31" id="idea31" data-nb-words="4" data-nb-chars="23">CARTER, PATERSON &amp; CO.“</span></p>
          <h3 id="deník-miny-murrayové-1" class="chunk" data-nb-ref-number="32" data-nb-words="3" data-nb-chars="20"><span class="idea" data-nb-ref-number="32" id="idea32" data-nb-words="3" data-nb-chars="20">DENÍK MINY MURRAYOVÉ</span></h3>
        </section>
        <section>
          <p class="chunk" data-nb-ref-number="33" data-nb-words="187" data-nb-chars="1067"><span class="idea" data-nb-ref-number="33" id="idea33" data-nb-words="187" data-nb-chars="1067"><em>18. srpna.</em>&nbsp;– Dnes jsem šťastná a&nbsp;píši na&nbsp;lavičce na&nbsp;hřbitově. Lucy se&nbsp;cítí podstatně lépe. Celou noc na&nbsp;dnešek dobře spala a&nbsp;ani jednou mě&nbsp;nevyrušila. Snad se&nbsp;jí&nbsp;už&nbsp;růže vrátí brzy na&nbsp;líčka, ačkoli je&nbsp;stále chorobně bledá a&nbsp;vůbec nemá barvu. Chápala bych to, kdyby byla chudokrevná, ale ona není. Je&nbsp;veselá, plná života a&nbsp;má dobrou náladu. Snad už&nbsp;ji&nbsp;opravdu ta&nbsp;chorobná zamlklost opustila, a&nbsp;dokonce mi&nbsp;právě připomněla&nbsp;– jako bych vůbec nějaké připomenutí potřebovala&nbsp;– <em>onu</em> noc a&nbsp;jak jsem ji&nbsp;nalezla spící tady, přímo na&nbsp;této lavičce. Když mi&nbsp;to&nbsp;říkala, poklepávala lehce podpatkem na&nbsp;kamennou náhrobní desku. „Tehdy mé&nbsp;ubohé nožičky mnoho hluku nenadělaly!“ řekla. „Chudák pan Swales by&nbsp;určitě řekl, že&nbsp;asi proto, abych neprobudila Geordieho.“ Měla celkem sdílnou náladu, a&nbsp;tak jsem se&nbsp;jí&nbsp;zeptala, jestli se&nbsp;jí&nbsp;tehdy v&nbsp;noci něco zdálo. Než odpověděla, nakrabatila roztomile čelo, o&nbsp;čemž Arthur&nbsp;– budu ho&nbsp;tak nazývat jako ona&nbsp;– prohlašuje, že&nbsp;to&nbsp;má&nbsp;velmi rád; a&nbsp;já ho&nbsp;opravdu chápu. Pak pokračovala svým zasněným způsobem, jako by&nbsp;se&nbsp;snažila vybavit si&nbsp;to&nbsp;v&nbsp;paměti:</span></p>
          <p class="chunk" data-nb-ref-number="34" data-nb-words="194" data-nb-chars="1099"><span class="idea" data-nb-ref-number="34" id="idea34" data-nb-words="194" data-nb-chars="1099">„Ani to&nbsp;vlastně nebylo jako sen; připadalo mi&nbsp;to&nbsp;jako skutečnost. Prostě jsem toužila být tady, na&nbsp;tomhle místě&nbsp;– nevím proč, něčeho jsem se&nbsp;totiž bála&nbsp;– nevím čeho. Jenom si&nbsp;vzpomínám, že&nbsp;jsem zřejmě ve&nbsp;spánku prošla ulicemi a&nbsp;přes most. V&nbsp;té chvíli právě vyskočila nějaká ryba a&nbsp;já jsem se&nbsp;naklonila přes zábradlí, abych ji&nbsp;zahlédla. A&nbsp;jak jsem stoupala po&nbsp;schodech, zaslechla jsem štěkot mnoha psů&nbsp;– jako by&nbsp;celé město bylo najednou plné štěkajících psů.&nbsp;– Pak si&nbsp;jen mlhavě vzpomínám na&nbsp;něco dlouhého a&nbsp;temného s&nbsp;rudýma očima, jaké jsme tehdy viděly při západu slunce, a&nbsp;na to, že&nbsp;mě&nbsp;najednou obklopilo něco velmi sladkého a&nbsp;zároveň velmi trpkého. Pak mi&nbsp;připadalo, že&nbsp;klesám do&nbsp;hlubokých zelených vod, v&nbsp;uších mi&nbsp;zněl zpěv, jaký snad slýchávají tonoucí, a&nbsp;pak jako by&nbsp;se&nbsp;všechno ode mne vzdalovalo, jako by&nbsp;má&nbsp;duše opustila tělo a&nbsp;vznášela se&nbsp;ve&nbsp;vzduchu. Dokonce si&nbsp;matně vzpomínám, že&nbsp;v&nbsp;jedné chvíli byl Západní maják přímo pode mnou a&nbsp;vzápětí jsem pocítila smrtelnou úzkost jako při zemětřesení, probudila jsem se&nbsp;a&nbsp;zjistila, že&nbsp;mnou cloumáš. Uviděla jsem tě&nbsp;ještě dřív, než jsem tě&nbsp;ucítila.“</span></p>
          <p class="chunk" data-nb-ref-number="35" data-nb-words="65" data-nb-chars="381"><span class="idea" data-nb-ref-number="35" id="idea35" data-nb-words="65" data-nb-chars="381">Potom se&nbsp;rozesmála. Její smích působil poněkud neskutečně. Udivil mě&nbsp;a&nbsp;vůbec se&nbsp;mi&nbsp;nelíbil. Řekla jsem si, že&nbsp;ji&nbsp;raději přivedu na&nbsp;jiné myšlenky; začala jsem proto rozhovor na&nbsp;jiné téma a&nbsp;Lucy zase byla stejná jako dřív. Procházka na&nbsp;svěžím vzduchu ji&nbsp;osvěžila a&nbsp;bledé tváře jí&nbsp;zrůžověly. Její matka se&nbsp;zaradovala, když ji&nbsp;spatřila, a&nbsp;všechny tři jsme strávily velmi šťastný večer.</span></p>
        </section>
        <section>
          <p class="chunk" data-nb-ref-number="36" data-nb-words="176" data-nb-chars="999"><span class="idea" data-nb-ref-number="36" id="idea36" data-nb-words="176" data-nb-chars="999"><em>19. srpna.</em>&nbsp;– Sláva! Sláva! Sláva! Ačkoli to&nbsp;tak úplně slavné zase není! Konečně zprávy od&nbsp;Jonathana! Ten drahoušek byl nemocný, proto nepsal. Teď už&nbsp;se&nbsp;to&nbsp;nemusím bát myslet nebo vyslovit, když to&nbsp;vím. Pan Hawkins mi&nbsp;poslal dopis a&nbsp;sám k&nbsp;němu připsal několik milých slov. Zítra ráno odjíždím přímo za&nbsp;Jonathanem. Bude-li třeba, pomůžu ho&nbsp;ošetřovat a&nbsp;odvezu si&nbsp;ho&nbsp;domů. Pan Hawkins říká, že&nbsp;by&nbsp;nebylo špatné, kdybychom se&nbsp;tam vzali. Tolik jsem se&nbsp;naplakala nad dopisem té&nbsp;hodné sestřičky, až&nbsp;byl celý mokrý od&nbsp;slz; cítím to, když mi&nbsp;teď leží na&nbsp;ňadrech. Ten dopis je&nbsp;o&nbsp;Jonathanovi a&nbsp;musí být blízko mému srdci, protože on&nbsp;je&nbsp;v&nbsp;mém srdci. Cesta je&nbsp;už&nbsp;přesně stanovena a&nbsp;zavazadlo připraveno. Vezmu si&nbsp;pouze jedny šaty na&nbsp;převlečení; kufr mi&nbsp;později přiveze Lucy do&nbsp;Londýna a&nbsp;ponechá ho&nbsp;tam, dokud si&nbsp;pro něj nepošlu, protože třeba… Víc psát už&nbsp;nesmím; všechno ostatní si&nbsp;musím ponechat pro Jonathana, svého manžela. Zatím, než se&nbsp;setkáme, mi&nbsp;musí přinášet útěchu dopis, který viděl a&nbsp;jehož se&nbsp;dotýkal.</span></p>
          <h3 id="dopis-sestry-agathy-znemocnice" class="chunk" data-nb-ref-number="37" data-nb-words="5" data-nb-chars="31"><span class="idea" data-nb-ref-number="37" id="idea37" data-nb-words="5" data-nb-chars="31">DOPIS SESTRY AGATHY Z&nbsp;NEMOCNICE</span></h3>
          <p class="chunk" data-nb-ref-number="38" data-nb-words="10" data-nb-chars="61"><span class="idea" data-nb-ref-number="38" id="idea38" data-nb-words="7" data-nb-chars="34">SV. JOSEFA A&nbsp;SV. MARIE V&nbsp;BUDAPEŠTI<br></span>
            <span class="idea" data-nb-ref-number="39" id="idea39" data-nb-words="3" data-nb-chars="27">SLEČNĚ WILHELMINĚ MURRAYOVÉ</span>
          </p>
          <p class="chunk" data-nb-ref-number="39" data-nb-words="2" data-nb-chars="9"><span class="idea" data-nb-ref-number="40" id="idea40" data-nb-words="2" data-nb-chars="9"><em>12. srpna</em></span></p>
        </section>
        <section>
          <p class="chunk" data-nb-ref-number="40" data-nb-words="2" data-nb-chars="15"><span class="idea" data-nb-ref-number="41" id="idea41" data-nb-words="2" data-nb-chars="15">„Vážená slečno,</span></p>
          <p class="chunk" data-nb-ref-number="41" data-nb-words="116" data-nb-chars="692"><span class="idea" data-nb-ref-number="42" id="idea42" data-nb-words="116" data-nb-chars="692">píši na&nbsp;přání pana Jonathana Harkera, který sám nemá dost sil psát, ačkoli díky Pánubohu a&nbsp;svatému Josefu a&nbsp;Panně Marii se&nbsp;již pozdravuje. Je&nbsp;v&nbsp;naší péči již téměř šest týdnů, měl prudký zánět mozkových blan. Požádal mě, abych Vám tlumočila jeho pozdravy a&nbsp;vzkázala Vám, že&nbsp;současně píši za&nbsp;něho i&nbsp;panu Peteru Hawkinsovi z&nbsp;Exeteru, jehož mám uctivě pozdravovat. Mám mu&nbsp;také vyřídit, že&nbsp;se&nbsp;omlouvá za&nbsp;zpoždění a&nbsp;že všechny uložené práce provedl. Pan Harker bude před návratem potřebovat několikatýdenní rekonvalescenci v&nbsp;našem horském sanatoriu. Současně Vám mám vyřídit, že&nbsp;nemá s&nbsp;sebou dost peněz a&nbsp;že by&nbsp;svůj zdejší pobyt rád zaplatil, aby jiní, kteří pomoc potřebují, nebyli o&nbsp;ni zkráceni.</span></p>
          <p class="chunk" data-nb-ref-number="42" data-nb-words="5" data-nb-chars="34"><span class="idea" data-nb-ref-number="43" id="idea43" data-nb-words="5" data-nb-chars="34">Se&nbsp;srdečnými pozdravy a&nbsp;požehnáním</span></p>
          <p class="chunk" data-nb-ref-number="43" data-nb-words="2" data-nb-chars="13"><span class="idea" data-nb-ref-number="44" id="idea44" data-nb-words="2" data-nb-chars="13">SESTRA AGATHA</span></p>
          <p class="chunk" data-nb-ref-number="44" data-nb-words="32" data-nb-chars="179"><span class="idea" data-nb-ref-number="45" id="idea45" data-nb-words="32" data-nb-chars="179">P. S.&nbsp;– Protože můj pacient právě spí, otevírám tento dopis, abych ho&nbsp;doplnila. Pan Harker mi&nbsp;všechno o&nbsp;Vás pověděl, i&nbsp;to, že&nbsp;se&nbsp;zakrátko stanete jeho manželkou. Žehnám Vám oběma!</span></p>
          <p class="chunk" data-nb-ref-number="45" data-nb-words="122" data-nb-chars="698"><span class="idea" data-nb-ref-number="46" id="idea46" data-nb-words="122" data-nb-chars="698">Pan Harker utrpěl nějaký strašný otřes&nbsp;– jak tvrdí náš pan doktor&nbsp;– a&nbsp;ve svém deliriu blouznil o&nbsp;hrozných věcech: o&nbsp;vlcích a&nbsp;jedu a&nbsp;krvi, o&nbsp;přízracích a&nbsp;démonech a&nbsp;bojím se&nbsp;napsat, o&nbsp;čem ještě. Dbejte neustále bedlivě na&nbsp;to, aby ho&nbsp;na&nbsp;dlouhý čas nic takového nerozrušovalo; následky choroby, kterou prodělal, totiž tak rychle nezmizí. Byli bychom měli napsat už&nbsp;mnohem dřív, jenže jsme neznali jeho přátele a&nbsp;u&nbsp;něho se&nbsp;nenašlo nic, co&nbsp;by&nbsp;nám poskytlo vodítko. Přijel vlakem z&nbsp;Kolozsváru a&nbsp;tamní přednosta stanice řekl průvodčímu, že&nbsp;přiběhl na&nbsp;nádraží a&nbsp;naléhal, že&nbsp;chce jízdenku domů. Z&nbsp;jeho rozčilených výkřiků poznali, že&nbsp;je&nbsp;Angličan, a&nbsp;proto mu&nbsp;dali jízdenku až&nbsp;do&nbsp;konečné stanice na&nbsp;oné trati.</span></p>
          <p class="chunk" data-nb-ref-number="46" data-nb-words="55" data-nb-chars="316"><span class="idea" data-nb-ref-number="47" id="idea47" data-nb-words="55" data-nb-chars="316">Buďte ujištěna, že&nbsp;je&nbsp;o&nbsp;něho dobře pečováno. Svou dobrotou a&nbsp;laskavostí si&nbsp;nás všechny získal. Opravdu se&nbsp;dobře zotavuje a&nbsp;nepochybuji, že&nbsp;za&nbsp;několik týdnů bude zcela v&nbsp;pořádku. Ale pro jistotu buďte na&nbsp;něho opatrná. Modlím se&nbsp;k&nbsp;Bohu a&nbsp;svatému Josefu a&nbsp;Panně Marii, aby Vám oběma dopřáli mnoho, mnoho šťastných let.“</span></p>
          <h3 id="deník-dr-sewarda" class="chunk" data-nb-ref-number="47" data-nb-words="3" data-nb-chars="17"><span class="idea" data-nb-ref-number="48" id="idea48" data-nb-words="3" data-nb-chars="17">DENÍK Dr. SEWARDA</span></h3>
        </section>
        <section>
          <p class="chunk" data-nb-ref-number="48" data-nb-words="65" data-nb-chars="388"><span class="idea" data-nb-ref-number="49" id="idea49" data-nb-words="65" data-nb-chars="388"><em>19. srpna.</em>&nbsp;– Dnes večer u&nbsp;Renfielda podivná náhlá změna. Asi k&nbsp;osmé hodině se&nbsp;ho&nbsp;zmocnilo jakési vzrušení a&nbsp;začal čenichat po&nbsp;pokoji jako ohař na&nbsp;stopě. Ošetřovatele jeho chování překvapilo, a&nbsp;protože ví, že&nbsp;se&nbsp;o&nbsp;něho zajímám, pobídl ho&nbsp;k&nbsp;řeči. Obvykle je&nbsp;Renfield k&nbsp;ošetřovateli uctivý, jenže dnes večer se&nbsp;prý choval úplně povýšeně. Neprojevil sebemenší ochotu k&nbsp;rozhovoru. Řekl jedině:</span></p>
          <p class="chunk" data-nb-ref-number="49" data-nb-words="11" data-nb-chars="64"><span class="idea" data-nb-ref-number="50" id="idea50" data-nb-words="11" data-nb-chars="64">„S&nbsp;vámi mluvit nechci; teď jste úplná nicka, Mistr je&nbsp;nablízku.“</span></p>
          <p class="chunk" data-nb-ref-number="50" data-nb-words="119" data-nb-chars="762"><span class="idea" data-nb-ref-number="51" id="idea51" data-nb-words="119" data-nb-chars="762">Ošetřovatel se&nbsp;domnívá, že&nbsp;se&nbsp;ho&nbsp;zmocnila nějaká nečekaná náboženská posedlost. V&nbsp;tom případě musíme ovšem počítat se&nbsp;záchvaty, protože silný člověk s&nbsp;vražednou a&nbsp;současně náboženskou posedlostí může být nebezpečný. Je&nbsp;to&nbsp;velmi úděsná kombinace. V&nbsp;devět hodin jsem k&nbsp;němu zašel. Choval se&nbsp;ke&nbsp;mně stejně jako k&nbsp;ošetřovateli; cítil se&nbsp;tak povznešeně, že&nbsp;mu&nbsp;rozdíl mezi mnou a&nbsp;ošetřovatelem připadal nicotný. Vypadá to&nbsp;na&nbsp;náboženskou po­sedlost a&nbsp;zřejmě se&nbsp;brzy bude považovat za&nbsp;Pánaboha. Pro všemohoucí bytost jsou přece tyhle nepatrné rozdíly mezi lidmi úplně bezvýznamné! Jak snadno se&nbsp;tihle šílenci prozradí! Skutečný Bůh nedá ani vrabci ze&nbsp;střechy spadnout, avšak Bůh stvořený lidskou ješitností nevidí rozdíl mezi orlem a&nbsp;vrabcem. Ach, kdyby jen lidé věděli!</span></p>
          <p class="chunk" data-nb-ref-number="51" data-nb-words="107" data-nb-chars="688"><span class="idea" data-nb-ref-number="52" id="idea52" data-nb-words="107" data-nb-chars="688">Renfieldovo vzrušení se&nbsp;stupňovalo asi půl hodiny či&nbsp;ještě déle. Naoko jsem se&nbsp;tvářil, jako bych mu&nbsp;nevěnoval vůbec žádnou pozornost, bedlivě jsem ho&nbsp;však sledoval. Pak se&nbsp;mu&nbsp;náhle v&nbsp;očích mihl onen poťouchlý pohled, jaký vídáme pokaždé, když si&nbsp;šílenec něco usmyslí, a&nbsp;začal rozpačitě kroutit hlavou a&nbsp;krkem, což je&nbsp;typickým znamením pro zkušené ošetřovatele choromyslných. Poměrně se&nbsp;zklidnil, přistoupil k&nbsp;lůžku, rezignovaně usedl na&nbsp;pelest a&nbsp;strnule hleděl do&nbsp;prázdna. Ve&nbsp;snaze zjistit, zda jeho netečnost je&nbsp;opravdová či&nbsp;pouze předstíraná, pokoušel jsem se&nbsp;zavést rozhovor na&nbsp;jeho miláčky a&nbsp;tím jako pokaždé vyvolat jeho pozornost. Zprvu neodpovídal, ale za&nbsp;chvíli nedůtklivě odsekl:</span></p>
          <p class="chunk" data-nb-ref-number="52" data-nb-words="11" data-nb-chars="49"><span class="idea" data-nb-ref-number="53" id="idea53" data-nb-words="11" data-nb-chars="49">„K&nbsp;čertu s&nbsp;nimi! Ani za&nbsp;mák mi&nbsp;na&nbsp;nich nezáleží!“</span></p>
          <p class="chunk" data-nb-ref-number="53" data-nb-words="29" data-nb-chars="193"><span class="idea" data-nb-ref-number="54" id="idea54" data-nb-words="29" data-nb-chars="193">„Cože?“ podivil jsem se. „Přece mi&nbsp;nechcete namluvit, že&nbsp;vám na&nbsp;pavoucích nezáleží?“ (Pavouci jsou právě teď jeho koníčkem a&nbsp;zápisník je&nbsp;plný sloupců nízkých čísel.) Renfield záhadně odpověděl:</span></p>
          <p class="chunk" data-nb-ref-number="54" data-nb-words="24" data-nb-chars="156"><span class="idea" data-nb-ref-number="55" id="idea55" data-nb-words="24" data-nb-chars="156">„Pohled na&nbsp;družičky naplňuje radostí oči, jež čekají na&nbsp;příchod nevěsty; když se&nbsp;však nevěsta blíží, pak oči naplněné slzami již nevnímají světlo družiček.“</span></p>
          <p class="chunk" data-nb-ref-number="55" data-nb-words="17" data-nb-chars="100"><span class="idea" data-nb-ref-number="56" id="idea56" data-nb-words="17" data-nb-chars="100">Renfield odmítl podat bližší vysvětlení a&nbsp;celou dobu, kdy jsem byl u&nbsp;něho, seděl zatvrzele na&nbsp;lůžku.</span></p>
          <p class="chunk" data-nb-ref-number="56" data-nb-words="62" data-nb-chars="359"><span class="idea" data-nb-ref-number="57" id="idea57" data-nb-words="62" data-nb-chars="359">Jsem dnes velmi sklíčen a&nbsp;unaven. Musím neustále myslet na&nbsp;Lucy a&nbsp;na to, jak všechno mohlo být jiné. Jestliže ihned neusnu&nbsp;– chloral, ten moderní Morfeus, C2HCl3O. H2O! Musím si&nbsp;dát pozor, aby se&nbsp;z&nbsp;toho nevyvinul návyk! Ne, dnes večer si&nbsp;žádný nevezmu! Myslil jsem na&nbsp;Lucy a&nbsp;tuto vzpomínku přece nemohu takhle znesvětit! Nepůjde-li to&nbsp;jinak, nebudu dnes spát…</span></p>
          <p class="chunk" data-nb-ref-number="57" data-nb-words="236" data-nb-chars="1393"><span class="idea" data-nb-ref-number="58" id="idea58" data-nb-words="236" data-nb-chars="1393">Jsem rád, že&nbsp;jsem pojal toto rozhodnutí, a&nbsp;jsem ještě raději, že&nbsp;jsem je&nbsp;dodržel. Převaloval jsem se&nbsp;ze&nbsp;strany na&nbsp;stranu, a&nbsp;právě když odbila druhá, přiběhl ke&nbsp;mně noční hlídač se&nbsp;vzkazem z&nbsp;oddělení, že&nbsp;Renfield utekl. Rychle jsem se&nbsp;oblékl a&nbsp;seběhl okamžitě dolů; můj pacient je&nbsp;příliš nebezpečný na&nbsp;to, abychom ho&nbsp;nechali volně pobíhat po&nbsp;okolí. Jeho utkvělé představy by&nbsp;se&nbsp;mohly ve&nbsp;vztahu k&nbsp;lidem projevit velmi škodlivě. Ošetřovatel už&nbsp;na&nbsp;mě&nbsp;čekal. Řekl, že&nbsp;se&nbsp;ještě před necelými deseti minutami podíval špehýrkou do&nbsp;pokoje a&nbsp;viděl ho&nbsp;zřejmě spícího na&nbsp;lůžku. Jeho pozornost vyvolal řinkot vypáčeného okna. Rozeběhl se&nbsp;zpátky a&nbsp;zahlédl v&nbsp;okně už&nbsp;jen Renfieldovy nohy. Ihned pro mě&nbsp;vzkázal. Renfield měl na&nbsp;sobě pouze noční košili a&nbsp;nemohl utéci příliš daleko. Ošetřovatel se&nbsp;domníval, že&nbsp;raději bude sledovat oknem směr, kam běží, než aby se&nbsp;ihned za&nbsp;ním vydal, protože by&nbsp;se&nbsp;mu&nbsp;mohl ztratit z&nbsp;dohledu dřív, než by&nbsp;stačil vyběhnout dveřmi z&nbsp;domu. Ošetřovatel je&nbsp;totiž silný chlapík a&nbsp;oknem by&nbsp;neprolezl. Já&nbsp;jsem štíhlý, a&nbsp;tak jsem s&nbsp;jeho pomocí vylezl oknem, nohama napřed; bylo jen několik stop nad zemí, takže jsem seskočil bez pohromy. Ošetřovatel mě&nbsp;upozornil, že&nbsp;pacient zabočil doleva a&nbsp;běžel přímo dál. Utíkal jsem o&nbsp;sto šest, a&nbsp;když jsem proběhl stromořadím, zahlédl jsem jakousi bílou postavu, jak přelézá vysokou zeď, oddělující náš pozemek od&nbsp;parku obklopujícího opuštěný dům.</span></p>
          <p class="chunk" data-nb-ref-number="58" data-nb-words="152" data-nb-chars="840"><span class="idea" data-nb-ref-number="59" id="idea59" data-nb-words="152" data-nb-chars="840">Běžel jsem ihned zpátky a&nbsp;nařídil hlídači, aby okamžitě sehnal tři čtyři muže a&nbsp;přišel s&nbsp;nimi za&nbsp;mnou do&nbsp;carfaxského parku pro případ, že&nbsp;by&nbsp;se&nbsp;náš kamarádíček bránil. Sám jsem si&nbsp;zatím opatřil žebřík, vylezl na&nbsp;zeď a&nbsp;seskočil na&nbsp;druhou stranu. Ještě jsem zahlédl, jak Renfield právě mizí za&nbsp;rohem domu. Rozeběhl jsem se&nbsp;za&nbsp;ním a&nbsp;našel ho&nbsp;na&nbsp;opačné straně domu, jak se&nbsp;tiskne ke&nbsp;starým, kovaným dubovým dveřím kaple. Něco zřejmě někomu říkal, ale bál jsem se&nbsp;přiblížit se&nbsp;k&nbsp;němu na&nbsp;doslech; byl by&nbsp;se&nbsp;totiž mohl polekat a&nbsp;utéci. Honit letící roj včel je&nbsp;maličkost ve&nbsp;srovnání se&nbsp;stíháním polonahého šílence, posedlého myšlenkou na&nbsp;útěk! Za&nbsp;několik minut jsem však postřehl, že&nbsp;vůbec nevnímá, co&nbsp;se&nbsp;kolem něho děje, a&nbsp;tak jsem se&nbsp;odvážil k&nbsp;němu blíž&nbsp;– tím spíš, že&nbsp;moji lidé už&nbsp;mezitím přelezli zeď a&nbsp;obkličovali ho. Zaslechl jsem, jak říká:</span></p>
          <p class="chunk" data-nb-ref-number="59" data-nb-words="44" data-nb-chars="251"><span class="idea" data-nb-ref-number="60" id="idea60" data-nb-words="44" data-nb-chars="251">„Přišel jsem na&nbsp;vaši výzvu, Mistře. Jsem vaším otrokem a&nbsp;vy mě&nbsp;odměníte, protože vám budu věrný. Už&nbsp;dlouho se&nbsp;vám zdáli kořím. Teď, kdy už&nbsp;jste nablízku, čekám na&nbsp;vaše rozkazy, a&nbsp;vy mě&nbsp;jistě, drahý Mistře, neopomenete, až&nbsp;budete rozdílet své lahůdky!“</span></p>
          <p class="chunk" data-nb-ref-number="60" data-nb-words="135" data-nb-chars="811"><span class="idea" data-nb-ref-number="61" id="idea61" data-nb-words="135" data-nb-chars="811">Přece jen to&nbsp;je&nbsp;starý chtivý žebrák! I&nbsp;ve chvíli, kdy se&nbsp;domnívá, že&nbsp;je&nbsp;skutečně v&nbsp;boží blízkosti, myslí pouze na&nbsp;chléb a&nbsp;ryby. Má&nbsp;podivuhodně propletené utkvělé představy. Když jsme k&nbsp;němu přiskočili, bránil se&nbsp;jako tygr. Má&nbsp;neobyčejnou sílu a&nbsp;připomínal spíš divokou šelmu než člověka. Ještě nikdy jsem neviděl tak rozzuřeného šílence a&nbsp;doufám, že&nbsp;něco takového už&nbsp;nikdy nespatřím. Jaké štěstí, že&nbsp;jsme včas odhadli jeho sílu i&nbsp;nebezpečnost! Člověk jeho síly a&nbsp;odhodlání by&nbsp;dokázal napáchat strašnou spoušť, dříve než by&nbsp;ho&nbsp;zdolali. Ani ten lotr Jack Sheppard by&nbsp;se&nbsp;nevyprostil ze&nbsp;svěrací kazajky, kterou jsme mu&nbsp;navlékli, a&nbsp;v&nbsp;cele s&nbsp;vypolštářovanými stěnami jsme ho&nbsp;připoutali řetězem ke&nbsp;zdi. Občas spustí strašný řev, ale ještě hrůzněji působí zámlky a&nbsp;z&nbsp;každého jeho obratu a&nbsp;pohybu vyzařuje touha vraždit.</span></p>
          <p class="chunk" data-nb-ref-number="61" data-nb-words="6" data-nb-chars="44"><span class="idea" data-nb-ref-number="62" id="idea62" data-nb-words="6" data-nb-chars="44">Teď zrovna pronesl první srozumitelná slova:</span></p>
          <p class="chunk" data-nb-ref-number="62" data-nb-words="9" data-nb-chars="59"><span class="idea" data-nb-ref-number="63" id="idea63" data-nb-words="9" data-nb-chars="59">„Budu trpělivý, Mistře. Přichází to&nbsp;– přichází&nbsp;– přichází!“</span></p>
          <p class="chunk" data-nb-ref-number="63" data-nb-words="32" data-nb-chars="164"><span class="idea" data-nb-ref-number="64" id="idea64" data-nb-words="32" data-nb-chars="164">Vzal jsem to&nbsp;tedy na&nbsp;vědomí a&nbsp;odešel. Byl jsem příliš rozčilen, než abych usnul, ale deník mě&nbsp;uklidnil a&nbsp;teď už&nbsp;věřím, že&nbsp;mi&nbsp;dnes v&nbsp;noci bude dopřáno trochu spánku.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>