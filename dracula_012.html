<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 7">
    <meta name="apple-mobile-web-app-capable" content="yes">
    <title>Kapitola 7</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./dracula_011.html">
    <link rel="next" href="./dracula_013.html">
    <meta name="nb-order" content="8">
    <link rel="self" href="dracula_012.html">
    <meta name="nb-identifier" content="stoker-dracula-89fc4aa">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4698" data-nb-chars="28460">
    <nav role="doc-toc">
      <ul class="plain section">
        <li><a href="dracula_005.html">Poznámka autora</a></li>
        <li><a href="dracula_006.html">Kapitola 1</a></li>
        <li><a href="dracula_007.html">Kapitola 2</a></li>
        <li><a href="dracula_008.html">Kapitola 3</a></li>
        <li><a href="dracula_009.html">Kapitola 4</a></li>
        <li><a href="dracula_010.html">Kapitola 5</a></li>
        <li><a href="dracula_011.html">Kapitola 6</a></li>
        <li><a href="dracula_012.html">Kapitola 7</a></li>
        <li><a href="dracula_013.html">Kapitola 8</a></li>
        <li><a href="dracula_014.html">Kapitola 9</a></li>
        <li><a href="dracula_015.html">Kapitola 10</a></li>
        <li><a href="dracula_016.html">Kapitola 11</a></li>
        <li><a href="dracula_017.html">Kapitola 12</a></li>
        <li><a href="dracula_018.html">Kapitola 13</a></li>
        <li><a href="dracula_019.html">Kapitola 14</a></li>
        <li><a href="dracula_020.html">Kapitola 15</a></li>
        <li><a href="dracula_021.html">Kapitola 16</a></li>
        <li><a href="dracula_022.html">Kapitola 17</a></li>
        <li><a href="dracula_023.html">Kapitola 18</a></li>
        <li><a href="dracula_024.html">Kapitola 19</a></li>
        <li><a href="dracula_025.html">Kapitola 20</a></li>
        <li><a href="dracula_026.html">Kapitola 21</a></li>
        <li><a href="dracula_027.html">Kapitola 22</a></li>
        <li><a href="dracula_028.html">Kapitola 23</a></li>
        <li><a href="dracula_029.html">Kapitola 24</a></li>
        <li><a href="dracula_030.html">Kapitola 25</a></li>
        <li><a href="dracula_031.html">Kapitola 26</a></li>
        <li><a href="dracula_032.html">Kapitola 27</a></li>
        <li><a href="dracula_033.html">Poznámka</a></li>
        <li><a href="dracula_034.html">Nejslavnější horror</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Kapitola 7</span></h1>
        <section>
          <h3 id="výstřižek-znbspdailygraphu-z8-srpna" class="chunk" data-nb-ref-number="2" data-nb-words="6" data-nb-chars="36"><span class="idea" data-nb-ref-number="2" id="idea2" data-nb-words="6" data-nb-chars="36">VÝSTŘIŽEK Z&nbsp;„DAILYGRAPHU“ Z&nbsp;8. SRPNA</span></h3>
        </section>
        <section>
          <p class="chunk" data-nb-ref-number="3" data-nb-words="5" data-nb-chars="34"><span class="idea" data-nb-ref-number="3" id="idea3" data-nb-words="5" data-nb-chars="34">(Vlepený do&nbsp;deníku Miny Murrayové)</span></p>
          <p class="chunk" data-nb-ref-number="4" data-nb-words="5" data-nb-chars="32"><span class="idea" data-nb-ref-number="4" id="idea4" data-nb-words="5" data-nb-chars="32"><em>Od našeho dopisovatele ve&nbsp;Whitby</em></span></p>
        </section>
        <section>
          <p class="chunk" data-nb-ref-number="5" data-nb-words="416" data-nb-chars="2680"><span class="idea" data-nb-ref-number="5" id="idea5" data-nb-words="416" data-nb-chars="2680">Zažili jsme jednu z&nbsp;největších a&nbsp;nejprudších bouří, jaké tu&nbsp;kdy byly zaznamenány, a&nbsp;její průvodní jevy byly podivné a&nbsp;nevídané. Panovalo dusno, ale nebylo nijak větší, než je&nbsp;v&nbsp;srpnu obvyklé. V&nbsp;sobotu večer bylo neobvykle krásně a&nbsp;většina letních hostů se&nbsp;vypravila do&nbsp;Mulgrave Woods, k&nbsp;zálivu Robina Hooda, do&nbsp;Rig Millu, Runswicku, Staithesu a&nbsp;do dalších míst kolem Whitby. Parníky <em>Emma</em> a&nbsp;<em>Scarborough</em> pluly na&nbsp;výlety podél pobřeží a&nbsp;do Whitby i&nbsp;z&nbsp;Whitby proudily početné zástupy výletníků. Počasí bylo neobvykle krásné až&nbsp;do&nbsp;pozdního odpoledne; v&nbsp;té době si&nbsp;několik místních občanů, kteří často navštěvují hřbitov na&nbsp;Východním útesu a&nbsp;z&nbsp;této vyhlídky pozorují rozlehlou mořskou pláň, rozprostírající se&nbsp;k&nbsp;severu a&nbsp;východu, všimlo tmavých beránků, které se&nbsp;nečekaně objevily vysoko na&nbsp;nebi na&nbsp;severovýchodě. To&nbsp;už&nbsp;vál od&nbsp;jihozápadu mírný vítr, označovaný v&nbsp;meteorologickém názvosloví „Číslo 2: slabý vánek“. Službu konající pobřežní strážce to&nbsp;ihned hlásil a&nbsp;starý rybář, který z&nbsp;Východního útesu už&nbsp;déle než půl století sleduje povětrnostní úkazy, s&nbsp;jistotou tvrdil, že&nbsp;se&nbsp;blíží silná bouře. Západ slunce, mizejícího uprostřed záplavy bohatě zbarvených mraků, byl tak krásný a&nbsp;velkolepý, že&nbsp;přilákal na&nbsp;cestu, vedoucí podél útesů ke&nbsp;starému hřbitovu, početný zástup, aby se&nbsp;tou nádherou pokochal. Ještě než se&nbsp;slunce přehouplo přes černou hradbu Kettlenessu, rýsující se&nbsp;ostře na&nbsp;západním nebi, doprovázela jeho sestup myriáda mraků nejrůznějších barev&nbsp;– ohnivá, purpurová, růžová, zelená, fialová a&nbsp;zlatá všech odstínů. Bylo mezi nimi i&nbsp;několik nevelkých, ale úplně černých mráčků nejrůznějších tvarů, ostře se&nbsp;odrážejících jako obrovské siluety. Malíři jistě nezanedbali příležitost a&nbsp;některé z&nbsp;kreseb „Preludia k&nbsp;velké bouři“ budou v&nbsp;příštím květnu určitě zdobit stěny Královského institutu a&nbsp;Královské akademie. Nejeden kapitán se&nbsp;v&nbsp;té chvíli určitě rozhodl, že&nbsp;jeho „kocábka“ zůstane v&nbsp;přístavu, než bouřka přejde. K&nbsp;večeru vítr zcela ustal a&nbsp;o&nbsp;půlnoci panoval mrtvý klid, dusné vedro a&nbsp;ono obvyklé napětí ve&nbsp;vzduchu, které spolu s&nbsp;blížící se&nbsp;bouří ovlivňuje každého citlivého člověka. Na&nbsp;moři bylo jen velmi málo světel, protože se&nbsp;i&nbsp;pobřežní parníky, které obvykle plují velmi blízko břehu, raději držely dál na&nbsp;moři, a&nbsp;bylo vidět jen několik rybářských člunů. Jediným větším plavidlem byl cizí škuner s&nbsp;plně rozvinutými plachtami, plující zřejmě na&nbsp;západ. Než se&nbsp;loď ztratila z&nbsp;dohledu, vyvolávala ztřeštěnost či&nbsp;neschopnost jejích důstojníků nejrůznější komentáře a&nbsp;došlo i&nbsp;k&nbsp;pokusům varovat ji, aby vzhledem k&nbsp;hrozícímu nebezpečí svinula plachty. Dokud se&nbsp;nesetmělo, bylo vidět, jak se&nbsp;škuner s&nbsp;nepatrně se&nbsp;třepotajícími plachtami lehce pohupuje na&nbsp;mírně vzdutém moři&nbsp;–</span></p>
        </section>
        <section>
          <p class="chunk" data-nb-ref-number="6" data-nb-words="8" data-nb-chars="56"><span class="idea" data-nb-ref-number="6" id="idea6" data-nb-words="8" data-nb-chars="56">„Tak nehybně jako namalovaná loď na&nbsp;namalovaném oceánu.“</span></p>
        </section>
        <section>
          <p class="chunk" data-nb-ref-number="7" data-nb-words="61" data-nb-chars="380"><span class="idea" data-nb-ref-number="7" id="idea7" data-nb-words="61" data-nb-chars="380">Krátce před desátou byla nehybnost vzduchu tak tíživá a&nbsp;ticho tak hluboké, že&nbsp;bylo zřetelně slyšet bečení ovcí ve&nbsp;vnitrozemí a&nbsp;štěkot psů ve&nbsp;městě; jediným rušivým tónem ve&nbsp;velké harmonii ztichlé přírody byla kapela na&nbsp;molu, vyhrávající veselou francouzskou písničku. Krátce po&nbsp;půlnoci dolehl na&nbsp;břeh z&nbsp;moře záhadný zvuk a&nbsp;vysoko ve&nbsp;vzduchu se&nbsp;rozlehl podivný, slabý, temný hukot.</span></p>
          <p class="chunk" data-nb-ref-number="8" data-nb-words="722" data-nb-chars="4460"><span class="idea" data-nb-ref-number="8" id="idea8" data-nb-words="722" data-nb-chars="4460">V&nbsp;této chvíli bez varování bouře propukla. S&nbsp;rychlostí, která se&nbsp;tehdy zdála téměř neuvěřitelná a&nbsp;ani později ji&nbsp;vůbec nebylo lze pochopit, změnil se&nbsp;naráz vzhled celé přírody. Vlny se&nbsp;vzdouvaly divočeji a&nbsp;divočeji, jedna se&nbsp;převalovala přes druhou a&nbsp;v&nbsp;několika málo minutách se&nbsp;dosud hladké moře podobalo burácejícímu a&nbsp;vše pohlcujícímu netvoru. Zpěněné vlny zuřivě dorážely na&nbsp;plochý písčitý břeh a&nbsp;šplhaly se&nbsp;vzhůru po&nbsp;srázných útesech; další se&nbsp;převalily přes mola a&nbsp;svou pěnou skropily světla majáků, tyčících se&nbsp;na&nbsp;koncích obou mol ve&nbsp;whitbyském přístavu. Vítr burácel jako hrom a&nbsp;vanul tak prudce, že&nbsp;i&nbsp;silní muži se&nbsp;stěží udrželi na&nbsp;nohou a&nbsp;ze všech sil se&nbsp;přidržovali železného zábradlí. Bylo nutno vyklidit mola od&nbsp;zvědavců, jinak by&nbsp;si&nbsp;totiž tato noc vyžádala mnohem vyšší počet obětí. Obtíže a&nbsp;nebezpečí, způsobená bouří, znásobila i&nbsp;hustá mlha, valící se&nbsp;od&nbsp;moře na&nbsp;pevninu&nbsp;– bílé, vlhké, jako duchové se&nbsp;ženoucí chuchvalce, tak mokré, lepkavé a&nbsp;sychravé, že&nbsp;si&nbsp;i&nbsp;člověk s&nbsp;malou představivostí mohl namlouvat, že&nbsp;se&nbsp;duchové mořských utopenců dotýkají svých živých bratří sliznatýma rukama smrti. Nejeden z&nbsp;nás se&nbsp;roztřásl, když se&nbsp;přes něj přehnal cár mořské mlhy. Občas se&nbsp;mlha zvedla a&nbsp;objevilo se&nbsp;moře, ozářené blesky, které se&nbsp;nyní míhaly jeden po&nbsp;druhém, následovány tak dunivým hromobitím, jako by&nbsp;prudký nástup bouřky roztřásl celou oblohu nad námi. Byla to&nbsp;místy velkolepá, neobyčejně úchvatná podívaná&nbsp;– moře, vzdouvající se&nbsp;závratně vzhůru, chrlilo s&nbsp;každou vlnou do&nbsp;výše obrovské chumáče bílé pěny, a&nbsp;bouře je&nbsp;uchvacovala a&nbsp;rozmetávala do&nbsp;vzduchu. Občas se&nbsp;objevil rybářský člun s&nbsp;roztrženou plachtou, spěchající v&nbsp;divoké rychlosti ukrýt se&nbsp;před vichrem, a&nbsp;někdy bylo vidět bílá křídla racka zmítaného bouří. Na&nbsp;vrcholku Východního útesu byl umístěn nový reflektor, jehož nebylo dosud nikdy použito. Policisté, kteří ho&nbsp;měli na&nbsp;starosti, ho&nbsp;uvedli v&nbsp;činnost a&nbsp;ve chvílích, kdy mlha nevnikala na&nbsp;pevninu, jím pročesávali hladinu moře. Jednou či&nbsp;dvakrát opravdu posloužil, a&nbsp;to ve&nbsp;chvíli, kdy rybářská loď, přes jejíž palubu se&nbsp;již hnala voda, vplula prudce do&nbsp;přístavu a&nbsp;vedena paprsky se&nbsp;mohla zachránit před roztříštěním o&nbsp;molo. Jakmile některý člun dosáhl bezpečí přístavu, vznesl se&nbsp;ze&nbsp;zástupu shromážděného na&nbsp;nábřeží výkřik radosti, který jako by&nbsp;na&nbsp;zlomek vteřiny zadržel bouři, jenže vzápětí ho&nbsp;její nápor smetl do&nbsp;dáli. Netrvalo dlouho a&nbsp;reflektor zachytil v&nbsp;jisté vzdálenosti škuner s&nbsp;napjatými plachtami; zřejmě to&nbsp;bylo totéž plavidlo, které bylo spatřeno již dřív. Mezitím se&nbsp;vítr obrátil k&nbsp;východu a&nbsp;divákům na&nbsp;útesu ztuhla krev v&nbsp;žilách při představě hrozného nebezpečí, v&nbsp;němž se&nbsp;teď škuner octl; mezi lodí a&nbsp;přístavem se&nbsp;totiž táhl dlouhý řetěz nízkých skalisek, kde čas od&nbsp;času ztroskotala mnohá dobrá loď. A&nbsp;protože vítr teď vanul jiným směrem, bylo zcela vyloučeno, aby škuner dosáhl vjezdu do&nbsp;přístavu. Příliv právě téměř vrcholil, ale vlny byly tak vysoké, že&nbsp;za&nbsp;jejich sedly se&nbsp;dal rozeznat písčitý břeh, a&nbsp;škuner s&nbsp;napjatými plachtami se&nbsp;hnal tak rychle, že&nbsp;podle slov jednoho starého mořského vlka „určitě někde skončí, i&nbsp;kdyby to&nbsp;mělo být v&nbsp;pekle“. Vtom dorazil na&nbsp;břeh další závan mořské vlny, hustší než všechny předcházející – mohutná, vlhká bílá clona, která obepínala všechno jako rubáš. Lidem už&nbsp;nezbyl jiný smysl pro vnímání než sluch, protože burácení bouře, údery hromu a&nbsp;jekot obrovských vln pronikaly lepkavou temnotou ještě hlasitěji než předtím. Paprsky reflektoru byly zaostřeny na&nbsp;vjezd do&nbsp;přístavu a&nbsp;osvětlovaly východní molo, kde, jak se&nbsp;čekalo, škuner ztroskotá. Lidé čekali, skoro nedýchali. Vtom se&nbsp;vítr stočil k&nbsp;severovýchodu, v&nbsp;jeho prudkém závanu se&nbsp;mlha zdvihla a&nbsp;potom, <em>mirabile dictu</em>, se&nbsp;mezi oběma moly objevil záhadný škuner. S&nbsp;plně rozvinutými plachtami přeskakoval z&nbsp;vlny na&nbsp;vlnu, řítil se&nbsp;vpřed a&nbsp;hnán vichrem vplul do&nbsp;bezpečí přístavu. Světlo reflektoru ho&nbsp;neopouštělo a&nbsp;všichni přihlížející se&nbsp;otřásli hrůzou&nbsp;– u&nbsp;kormidla byla uvázána mrtvola a&nbsp;její skleslá hlava se&nbsp;v&nbsp;rytmu lodi kymácela sem a&nbsp;tam. Nikoho jiného na&nbsp;palubě vidět nebylo. Sotva si&nbsp;lidé uvědomili, že&nbsp;loď dorazila do&nbsp;přístavu téměř zázrakem, neřízena ničím jiným než rukou mrtvého muže, zmocnilo se&nbsp;jich hluboké zděšení. Všechno se&nbsp;ovšem odehrálo mnohem rychleji, než lze vypsat. Škuner se&nbsp;nezastavil, nýbrž se&nbsp;hnal dál a&nbsp;zarazil se&nbsp;teprve na&nbsp;nánosu písku a&nbsp;oblázků, který v&nbsp;jihovýchodním koutě u&nbsp;mola, čnícího do&nbsp;moře pod Východním útesem a&nbsp;známého pod jménem Tatehillské molo, naplavily nesčetné přílivy a&nbsp;bouře.</span></p>
          <p class="chunk" data-nb-ref-number="9" data-nb-words="107" data-nb-chars="639"><span class="idea" data-nb-ref-number="9" id="idea9" data-nb-words="107" data-nb-chars="639">Náraz, s&nbsp;nímž se&nbsp;loď zabořila do&nbsp;písčitého valu, byl prudký, a&nbsp;protože všechny zápory, lana a&nbsp;podpěry byly napjaty, část horního lanoví se&nbsp;s&nbsp;rachotem zřítila. Nejpodivnější však bylo, že&nbsp;přesně ve&nbsp;chvíli, kdy se&nbsp;škuner dotkl břehu, vyřítil se&nbsp;z&nbsp;podpalubí, jakoby vymrštěn nárazem, obrovský pes, rozběhl se&nbsp;a&nbsp;seskočil z&nbsp;přídě na&nbsp;písek. Namířil si&nbsp;to&nbsp;přímo ke&nbsp;sráznému útesu, kde se&nbsp;hřbitov tak prudce svažuje nad cestu k&nbsp;Východnímu molu, že&nbsp;některé z&nbsp;ležících náhrobních kamenů doslova přečnívají v&nbsp;místech, kde se&nbsp;pod nimi oddrolila část útesu. Pes zmizel ve&nbsp;tmě, která tam, kam už&nbsp;paprsky reflektoru nedopadly, jako by&nbsp;ještě víc zhoustla.</span></p>
          <p class="chunk" data-nb-ref-number="10" data-nb-words="176" data-nb-chars="1066"><span class="idea" data-nb-ref-number="10" id="idea10" data-nb-words="176" data-nb-chars="1066">V&nbsp;oné chvíli už&nbsp;nebyl na&nbsp;Tatehillském molu nikdo, protože všichni, jejichž domy jsou nedaleko, byli buď v&nbsp;posteli, nebo nahoře na&nbsp;kopcích. První proto vylezl na&nbsp;palubu škuneru pobřežní strážce, který konal službu na&nbsp;východní straně přístavu, a&nbsp;okamžitě seběhl dolů k&nbsp;malému molu. Muži obsluhující reflektor napřed ozářili vjezd do&nbsp;přístavu, a&nbsp;když tam nic nespatřili, zamířili světlo na&nbsp;vrak a&nbsp;už je&nbsp;tam ponechali. Strážce pádil na&nbsp;záď, a&nbsp;jak dorazil ke&nbsp;kormidlu, sehnul se, aby je&nbsp;prohlédl, ale náhle, jakoby něčím otřesen, prudce uskočil. To&nbsp;ovšem vzbudilo všeobecnou zvědavost a&nbsp;mnoho lidí se&nbsp;rozeběhlo k&nbsp;lodi. Ze&nbsp;Západního útesu je&nbsp;k&nbsp;Tatehillskému molu přes zdvihací most dost daleko, ale váš dopisovatel je&nbsp;celkem dobrý běžec a&nbsp;dostal se&nbsp;do&nbsp;čela zástupu. Když jsem však dorazil k&nbsp;molu, byl tam už&nbsp;dav lidí, jimž pobřežní stráž a&nbsp;policie bránily v&nbsp;přístupu na&nbsp;palubu. Díky ochotě jednoho kapitána mi&nbsp;bylo jako novináři povoleno vystoupit na&nbsp;palubu, a&nbsp;jsem proto jedním z&nbsp;několika málo svědků, kteří viděli mrtvého námořníka, dokud byl ještě přivázán ke&nbsp;kormidlu.</span></p>
          <p class="chunk" data-nb-ref-number="11" data-nb-words="286" data-nb-chars="1785"><span class="idea" data-nb-ref-number="11" id="idea11" data-nb-words="286" data-nb-chars="1785">Není divu, že&nbsp;pobřežní strážce byl překvapen, nebo dokonce vyděšen; něco takového nelze příliš často vidět. Muž byl připoután jen ke&nbsp;špici kormidelního kola za&nbsp;ruce, jednu přes druhou. Mezi dlaní a&nbsp;dřevem měl křížek; růženec, na&nbsp;němž křížek visel, byl ovázán kolem obou zápěstí a&nbsp;kormidla, a&nbsp;obě ruce byly utaženy silným provazem. Ten ubožák snad předtím nějakou dobu seděl, ale zmítání a&nbsp;vzdouvání plachet natolik roztáčelo kormidlo a&nbsp;cloumalo jím na&nbsp;všechny strany, že&nbsp;se&nbsp;mu&nbsp;provaz, jímž byl připoután, zařízl do&nbsp;masa až&nbsp;ke&nbsp;kosti. Všechno bylo přesně zaprotokolováno a&nbsp;lékař&nbsp;– Dr.&nbsp;J. M. Caffyn z&nbsp;East Elliot Place 33&nbsp;–, který se&nbsp;dostavil vzápětí po&nbsp;mně, prohlásil po&nbsp;zevrubné prohlídce, že&nbsp;muž už&nbsp;je&nbsp;dva dny mrtev. V&nbsp;jeho kapse se&nbsp;našla pečlivě zazátkovaná láhev, prázdná až&nbsp;na&nbsp;malý svitek papíru, který, jak vyšlo najevo, tvořil dodatek k&nbsp;lodnímu deníku. Pobřežní strážce prohlásil, že&nbsp;si&nbsp;muž musel svázat ruce sám a&nbsp;uzly utáhl zuby. Skutečnost, že&nbsp;pobřežní strážce byl první na&nbsp;palubě, ušetří možná později některé komplikace u&nbsp;námořního soudu; pobřežní stráž se&nbsp;totiž nemůže dožadovat odměny, která podle práva připadne té&nbsp;civilní osobě, jež první vstoupí na&nbsp;palubu vraku. Přesto se&nbsp;už&nbsp;rozhýbaly právnické jazyky a&nbsp;jeden mladý student práv hlasitě rozhlašoval, že&nbsp;nároky majitele stejně už&nbsp;zcela pominuly, protože jeho majetek je&nbsp;v&nbsp;takovém držení, které je&nbsp;v&nbsp;příkrém rozporu s&nbsp;ustanoveními o&nbsp;nezcizitelném majetku; kormidelní kolo, tento symbol, ne-li důkaz delegovaného vlastnictví, je&nbsp;totiž drženo <em>mrtvou rukou</em>. Není jistě třeba zdůraznit, že&nbsp;mrtvý kormidelník byl důstojně odstraněn z&nbsp;místa, kde konal svou čestnou stráž a&nbsp;hlídku až&nbsp;do&nbsp;smrti&nbsp;– houževnatost tak ušlechtilá jako vytrvalost mladého Casabianky&nbsp;–, a&nbsp;přenesen prozatím do&nbsp;márnice, než bude provedeno soudní ohledání.</span></p>
          <p class="chunk" data-nb-ref-number="12" data-nb-words="42" data-nb-chars="272"><span class="idea" data-nb-ref-number="12" id="idea12" data-nb-words="42" data-nb-chars="272">Prudká bouře už&nbsp;pomalu slábne a&nbsp;její síla polevuje. Zástupy se&nbsp;rozcházejí k&nbsp;domovům a&nbsp;obloha nad yorkshireskou pahorkatinou začíná rudnout. Další podrobnosti o&nbsp;ztroskotané lodi, která tak zázračně našla za&nbsp;bouře cestu do&nbsp;přístavu, zašlu včas pro další vydání vašeho listu.</span></p>
        </section>
        <section>
          <p class="chunk" data-nb-ref-number="13" data-nb-words="1" data-nb-chars="6"><span class="idea" data-nb-ref-number="13" id="idea13" data-nb-words="1" data-nb-chars="6"><em>Whitby</em></span></p>
        </section>
        <section>
          <p class="chunk" data-nb-ref-number="14" data-nb-words="262" data-nb-chars="1653"><span class="idea" data-nb-ref-number="14" id="idea14" data-nb-words="262" data-nb-chars="1653"><em>9. srpna.</em>&nbsp;– Okolnosti provázející záhadné připlutí lodi ztroskotané za&nbsp;včerejší noční bouře jsou snad ještě pozoruhodnější než případ sám. Vyšlo najevo, že&nbsp;škuner je&nbsp;ruská loď z&nbsp;Varny jménem <em>Demeter</em>. Byla skoro úplně zatížena křemenným pískem a&nbsp;vezla jen nepatrný náklad&nbsp;– velké dřevěné bedny naplněné hlínou. Náklad byl určen pro S. F. Billingtona, právního zástupce ve&nbsp;Whitby, The Crescent 7. Ten se&nbsp;dnešního rána dostavil na&nbsp;palubu a&nbsp;formálně převzal zboží pro něj určené. Také ruský konzul převzal formálně za&nbsp;rejdaře plavidlo a&nbsp;zaplatil všechny přístavní poplatky atd. Dnes se&nbsp;tu&nbsp;nemluví o&nbsp;ničem jiném než o&nbsp;této podivné záležitosti. Úředníci ministerstva obchodu dbali co&nbsp;nejdůsledněji, aby se&nbsp;všechny formality vyřídily podle platných předpisů. Celý případ vyvolal velký rozruch, a&nbsp;proto jsou zřejmě rozhodnuti učinit vše, aby nemohlo ani dodatečně dojít k&nbsp;nějakým stížnostem. Velký zájem mezi lidmi vyvolal pes, který vyskočil na&nbsp;břeh, když loď uvázla, a&nbsp;mnoho členů Spolku pro ochranu zvířat, jichž je&nbsp;ve&nbsp;Whitby značný počet, by&nbsp;se&nbsp;ho&nbsp;bylo rádo ujalo. K&nbsp;všeobecnému zklamání však nebyl k&nbsp;nalezení; nejspíš z&nbsp;města úplně zmizel. Není vyloučeno, že&nbsp;se&nbsp;vylekal a&nbsp;utekl do&nbsp;vřesovišť, kde se&nbsp;dosud ze&nbsp;strachu skrývá. Někteří lidé hledí této možnosti s&nbsp;obavami vstříc, protože pak by&nbsp;se&nbsp;tento pes, který je&nbsp;zřejmě divoký, mohl stát pro okolí nebezpečným. Dnes brzy ráno byl nalezen velký pes, nečistokrevný tarač, patřící jednomu uhlíři bydlícímu nedaleko Tatehillského mola, na&nbsp;silnici proti skladu svého pána mrtvý. Zřejmě se&nbsp;serval se&nbsp;soupeřem, který byl určitě velmi zuřivý; našli ho&nbsp;s&nbsp;rozervaným hrdlem a&nbsp;břichem rozsápaným jakoby prackou šelmy.</span></p>
        </section>
        <section>
          <p class="chunk" data-nb-ref-number="15" data-nb-words="132" data-nb-chars="892"><span class="idea" data-nb-ref-number="15" id="idea15" data-nb-words="132" data-nb-chars="892"><em>Později.</em>&nbsp;– Laskavostí inspektora ministerstva obchodu mi&nbsp;bylo umožněno nahlédnout do&nbsp;lodního deníku <em>Demeter</em>. Je&nbsp;s&nbsp;výjimkou posledních tří dnů veden řádně, neobsahuje však nic mimořádně zajímavého kromě záznamů o&nbsp;pohřešovaných členech posádky. Větší zájem ovšem vyvolala listina nalezená v&nbsp;láhvi, předložená dnes při soudním ohledání mrtvoly. Nikdy jsem dosud nenarazil na&nbsp;podivnější vyprávění, než jsou ta&nbsp;dvě. Protože není žádného důvodu, aby zůstala utajena, bylo mi&nbsp;povoleno je&nbsp;uveřejnit, a&nbsp;proto vám je&nbsp;otiskuji. Vynechávám pouze technické podrobnosti o&nbsp;navigaci a&nbsp;nákladu. Vypadá to, jako by&nbsp;kapitán ještě před vyplutím na&nbsp;širé moře podlehl jakési utkvělé představě, a&nbsp;ta se&nbsp;průběhem plavby vytrvale zvětšovala. Tento můj názor je&nbsp;ovšem třeba přijmout cum grano, protože píši podle diktátu jednoho písaře z&nbsp;ruského konzulátu, který mi&nbsp;všechno vzhledem ke&nbsp;krátkosti času laskavě přeložil.</span></p>
          <h3 id="deník-demeter" class="chunk" data-nb-ref-number="16" data-nb-words="2" data-nb-chars="15"><span class="idea" data-nb-ref-number="16" id="idea16" data-nb-words="2" data-nb-chars="15">DENÍK „DEMETER“</span></h3>
          <p class="chunk" data-nb-ref-number="17" data-nb-words="4" data-nb-chars="17"><span class="idea" data-nb-ref-number="17" id="idea17" data-nb-words="4" data-nb-chars="17"><em>Z&nbsp;Varny do&nbsp;Whitby</em></span></p>
        </section>
        <section>
          <p class="chunk" data-nb-ref-number="18" data-nb-words="19" data-nb-chars="109"><span class="idea" data-nb-ref-number="18" id="idea18" data-nb-words="19" data-nb-chars="109"><em>Zapsáno 18. července, neboť se&nbsp;dějí tak podivné věci, že&nbsp;od&nbsp;této chvíle až&nbsp;do&nbsp;přistání povedu přesné záznamy.</em></span></p>
          <p class="chunk" data-nb-ref-number="19" data-nb-words="28" data-nb-chars="180"><span class="idea" data-nb-ref-number="19" id="idea19" data-nb-words="28" data-nb-chars="180"><em>6. července</em> jsme skončili nakládání&nbsp;– křemenný písek a&nbsp;bedny s&nbsp;hlínou. V&nbsp;poledne zdvižena kotva. Čerstvý východní vítr. Posádka: pět lodníků, dva důstojníci, kuchař a&nbsp;já (kapitán).</span></p>
          <p class="chunk" data-nb-ref-number="20" data-nb-words="21" data-nb-chars="134"><span class="idea" data-nb-ref-number="20" id="idea20" data-nb-words="21" data-nb-chars="134"><em>11. července</em> za&nbsp;úsvitu jsme vpluli do&nbsp;Bosporu. Turečtí celníci na&nbsp;palubě. Bakšiš. Všechno v&nbsp;pořádku. Ve&nbsp;čtyři hodiny odpoledne odjezd.</span></p>
          <p class="chunk" data-nb-ref-number="21" data-nb-words="29" data-nb-chars="192"><span class="idea" data-nb-ref-number="21" id="idea21" data-nb-words="29" data-nb-chars="192">_12. červenc_e průjezd Dardanelami. Další celníci a&nbsp;vlajkový člun pobřežní stráže. Opět bakšiš. Prohlídka důkladná, ale rychlá. Chtějí se&nbsp;nás brzy zbavit. Za&nbsp;tmy jsme vpluli do&nbsp;Egejského moře.</span></p>
          <p class="chunk" data-nb-ref-number="22" data-nb-words="16" data-nb-chars="108"><span class="idea" data-nb-ref-number="22" id="idea22" data-nb-words="16" data-nb-chars="108"><em>13. července</em> jsme minuli mys Matapan. Posádka s&nbsp;něčím nespokojena. Zřejmě vystrašeni, nechtějí o&nbsp;tom mluvit.</span></p>
          <p class="chunk" data-nb-ref-number="23" data-nb-words="51" data-nb-chars="324"><span class="idea" data-nb-ref-number="23" id="idea23" data-nb-words="51" data-nb-chars="324"><em>14. července</em>. Menší starost s&nbsp;posádkou. Všichni muži jsou silní chlapi, kteří se&nbsp;plavili se&nbsp;mnou už&nbsp;dříve. Prvnímu důstojníkovi se&nbsp;nepodařilo zjistit, co&nbsp;neklape; jenom mu&nbsp;řekli, že&nbsp;něco se&nbsp;děje, a&nbsp;pokřižovali se. První důstojník dnes ztratil trpělivost a&nbsp;jednoho lodníka udeřil. Očekával jsem pořádnou rvačku, ale byl klid.</span></p>
          <p class="chunk" data-nb-ref-number="24" data-nb-words="62" data-nb-chars="396"><span class="idea" data-nb-ref-number="24" id="idea24" data-nb-words="62" data-nb-chars="396"><em>Ráno 16. července</em> oznámil první důstojník, že&nbsp;zmizel jeden člen posádky, Petrovskij. Neumí to&nbsp;vysvětlit. Včera v&nbsp;noci držel čtyři hodiny stráž na&nbsp;levoboku, byl vystřídán Abramovem, nevrátil se&nbsp;už&nbsp;do&nbsp;kajuty. Posádka sklíčenější než předtím. Všichni tvrdili, že&nbsp;takovou věc čekali, nechtěli však říci víc, než že&nbsp;je&nbsp;něco na&nbsp;palubě. První důstojník s&nbsp;nimi pomalu ztrácí trpělivost; obává se&nbsp;vzpoury.</span></p>
          <p class="chunk" data-nb-ref-number="25" data-nb-words="94" data-nb-chars="564"><span class="idea" data-nb-ref-number="25" id="idea25" data-nb-words="94" data-nb-chars="564"><em>Včera, 17. července</em>, přišel do&nbsp;mé&nbsp;kajuty jeden z&nbsp;lodníků, Olgaren, a&nbsp;zděšeně mi&nbsp;oznámil, že&nbsp;podle jeho názoru je&nbsp;na&nbsp;palubě cizí muž. Při stráži se&nbsp;ukryl před prudkým lijákem za&nbsp;palubní domek, a&nbsp;vtom spatřil, jak po&nbsp;schůdkách vystoupil na&nbsp;palubu vysoký hubený muž, který se&nbsp;nepodobal nikomu z&nbsp;posádky, prošel přes palubu a&nbsp;pak zmizel. Opatrně ho&nbsp;sledoval, ale když došel na&nbsp;příď, nikoho tam nezastihl, a&nbsp;všechny průvlaky byly zavřené. Byl téměř šílený strachy a&nbsp;já se&nbsp;obávám, aby se&nbsp;panika nerozšířila. Zítra prohlédnu důkladně celou loď, abych zabránil nejhoršímu.</span></p>
          <p class="chunk" data-nb-ref-number="26" data-nb-words="108" data-nb-chars="669"><span class="idea" data-nb-ref-number="26" id="idea26" data-nb-words="108" data-nb-chars="669">Později téhož dne jsem svolal celou posádku a&nbsp;oznámil, že&nbsp;pořádně prohlédneme celou loď, protože se&nbsp;podle jejich názoru zřejmě někdo na&nbsp;lodi skrývá. První důstojník se&nbsp;rozčilil; prohlásil to&nbsp;za&nbsp;nesmysl; ústupky takovým nesmyslným nápadům prý jenom muže demoralizují; k&nbsp;tomu, aby je&nbsp;uklidnil, mu&nbsp;prý postačí sochor. Poslal jsem ho&nbsp;ke&nbsp;kormidlu a&nbsp;ostatní zahájili s&nbsp;lucernami bok po&nbsp;boku důkladnou prohlídku; ani jeden kout nezůstal neprozkoumán. Na&nbsp;lodi jsou jenom ty&nbsp;velké dřevěné bedny, a&nbsp;proto tam nejsou žádné volné kouty, kde by&nbsp;se&nbsp;někdo mohl skrývat. Po&nbsp;skončení prohlídky si&nbsp;posádka oddychla a&nbsp;uklidněně se&nbsp;vrátila do&nbsp;práce. První důstojník brblal, ale nic neřekl.</span></p>
        </section>
        <section>
          <p class="chunk" data-nb-ref-number="27" data-nb-words="51" data-nb-chars="302"><span class="idea" data-nb-ref-number="27" id="idea27" data-nb-words="51" data-nb-chars="302"><em>22. července.</em>&nbsp;– Poslední tři dny špatné počasí a&nbsp;celá posádka má&nbsp;neustále napilno s&nbsp;plachtami&nbsp;– není čas se&nbsp;bát. Muži už&nbsp;zřejmě zapomněli na&nbsp;strach. První důstojník má&nbsp;opět dobrou náladu a&nbsp;všechno klape. Pochválil jsem posádku za&nbsp;práci v&nbsp;nepohodě. Minuli Gibraltar a&nbsp;propluli Úžinou. Všechno v&nbsp;pořádku.</span></p>
        </section>
        <section>
          <p class="chunk" data-nb-ref-number="28" data-nb-words="85" data-nb-chars="490"><span class="idea" data-nb-ref-number="28" id="idea28" data-nb-words="85" data-nb-chars="490"><em>24. července.</em>&nbsp;– Tahle loď je&nbsp;asi přece jen prokletá. O&nbsp;jednoho člena posádky jsme už&nbsp;byli připraveni, vplouváme do&nbsp;Biskajského zálivu a&nbsp;čekáme bouři, a&nbsp;přitom jsme přišli včerejší noci o&nbsp;dalšího muže&nbsp;– zmizel. Skončil stráž stejně jako ten první, a&nbsp;nikdo ho&nbsp;už&nbsp;nespatřil. Všech mužů se&nbsp;zmocnil neznámý strach; poslali mi&nbsp;petici s&nbsp;žádostí, aby směli držet stráž ve&nbsp;dvojicích, bojí se&nbsp;zůstávat sami. První důstojník zuří. Obávám se, že&nbsp;k&nbsp;něčemu dojde; buď on, nebo lodníci se&nbsp;uchýlí k&nbsp;násilí.</span></p>
        </section>
        <section>
          <p class="chunk" data-nb-ref-number="29" data-nb-words="65" data-nb-chars="396"><span class="idea" data-nb-ref-number="29" id="idea29" data-nb-words="65" data-nb-chars="396"><em>28. července.</em>&nbsp;– Čtyři pekelné dny, kdy to&nbsp;námi zmítalo jako ve&nbsp;víru a&nbsp;vítr zuřil jako vichřice. Nikdo nespal. Všichni muži vyčerpáni. Ani nevím, jak postavit stráže, protože nikdo už&nbsp;se&nbsp;neudrží na&nbsp;nohou. Druhý důstojník ohlásil, že&nbsp;dobrovolně převezme stráž i&nbsp;kormidlo, aby se&nbsp;ostatní mohli několik hodin prospat. Vítr se&nbsp;utišuje, moře dosud rozbouřené, ale loď se&nbsp;už&nbsp;tak nezmítá, pluje klidněji.</span></p>
        </section>
        <section>
          <p class="chunk" data-nb-ref-number="30" data-nb-words="74" data-nb-chars="475"><span class="idea" data-nb-ref-number="30" id="idea30" data-nb-words="74" data-nb-chars="475"><em>29. července.</em>&nbsp;– Další tragédie. Na&nbsp;dnešní noc jsem nařídil stráže po&nbsp;jednom, protože posádka je&nbsp;příliš unavena, než abych mohl stavět dvojice. Když ranní stráž přišla na&nbsp;palubu, našla tam jenom kormidelníka. Zavolala na&nbsp;poplach a&nbsp;všichni vyšli na&nbsp;palubu. Důkladná prohlídka, ale nikoho jsme nenašli. Jsme teď bez druhého důstojníka a&nbsp;posádka je&nbsp;bez sebe strachy. Dohoda s&nbsp;prvním důstojníkem, že&nbsp;beze zbraně nebudeme vycházet a&nbsp;pozorně budeme sledovat všechny podezřelé úkazy.</span></p>
        </section>
        <section>
          <p class="chunk" data-nb-ref-number="31" data-nb-words="48" data-nb-chars="293"><span class="idea" data-nb-ref-number="31" id="idea31" data-nb-words="48" data-nb-chars="293"><em>30. července.</em>&nbsp;– Poslední noc. Mám radost, že&nbsp;se&nbsp;blížíme k&nbsp;Anglii. Počasí krásné, všechny plachty napjaty. Ulehl jsem zcela vyčerpán; tvrdě spal; probudil mě&nbsp;první důstojník se&nbsp;zprávou, že&nbsp;oba strážní a&nbsp;kormidelník zmizeli. K&nbsp;obsluze lodi zbývám jen já&nbsp;sám s&nbsp;prvním důstojníkem a&nbsp;dvěma lodníky.</span></p>
        </section>
        <section>
          <p class="chunk" data-nb-ref-number="32" data-nb-words="90" data-nb-chars="546"><span class="idea" data-nb-ref-number="32" id="idea32" data-nb-words="90" data-nb-chars="546"><em>1. srpna.</em>&nbsp;– Dva dny mlha, a&nbsp;ani jedna loď v&nbsp;dohledu. Doufal jsem, že&nbsp;v&nbsp;Lamanšském průplavu budu moci signalizovat o&nbsp;pomoc nebo někde přistát. Nemám dost lodníků k&nbsp;obsluze plachet, musím proto plout po&nbsp;větru. Neodvažuji se&nbsp;je&nbsp;svinout, už&nbsp;bych je&nbsp;nemohl znovu vytáhnout. Mám pocit, že&nbsp;plujeme vstříc nějakému strašnému osudu. První důstojník je&nbsp;teď sklíčenější než oba lodníci. Jako by&nbsp;ho&nbsp;jeho tvrdá povaha nahlodávala zevnitř. Ale lodníci se&nbsp;už&nbsp;nebojí, pracují usilovně a&nbsp;trpělivě, připraveni na&nbsp;nejhorší. Jsou to&nbsp;Rusové, první důstojník je&nbsp;Rumun.</span></p>
        </section>
        <section>
          <p class="chunk" data-nb-ref-number="33" data-nb-words="96" data-nb-chars="535"><span class="idea" data-nb-ref-number="33" id="idea33" data-nb-words="96" data-nb-chars="535"><em>2. srpna, půlnoc.</em>&nbsp;– Z&nbsp;několikaminutového spánku mě&nbsp;probudil výkřik kdesi před mými dveřmi. V&nbsp;mlze nic nebylo vidět. Vyběhl jsem na&nbsp;palubu a&nbsp;srazil se&nbsp;s&nbsp;prvním důstojníkem. Rovněž prý uslyšel výkřik a&nbsp;vyběhl, ale po&nbsp;hlídce ani stopy! O&nbsp;dalšího míň! Bože, pomoz nám! První důstojník tvrdí, že&nbsp;už&nbsp;jsme jistě minuli Doverskou úžinu; ve&nbsp;chvíli, kdy se&nbsp;mlha zvedla, muž vykřikl, zahlédl totiž North Foreland. Pak tedy už&nbsp;jsme přímo v&nbsp;Severním moři a&nbsp;v&nbsp;téhle mlze, která jako by&nbsp;plula s&nbsp;námi, nás může řídit pouze Bůh; a&nbsp;ten nás snad opustil.</span></p>
        </section>
        <section>
          <p class="chunk" data-nb-ref-number="34" data-nb-words="301" data-nb-chars="1649"><span class="idea" data-nb-ref-number="34" id="idea34" data-nb-words="301" data-nb-chars="1649"><em>3. srpna.</em>&nbsp;– O&nbsp;půlnoci jsem šel vystřídat muže u&nbsp;kormidla, ale když jsem tam došel, nikoho jsem nenašel. Vítr byl silný, měli jsme ho&nbsp;v&nbsp;zádech, a&nbsp;tak jsme nebočili. Bál jsem se&nbsp;odejít od&nbsp;kormidla, a&nbsp;tak jsem zavolal prvního důstojníka. Za&nbsp;pár vteřin vyběhl jen ve&nbsp;spodkách na&nbsp;palubu, vyděšený a&nbsp;se ztrhanými rysy. Zmocnil se&nbsp;mě&nbsp;strach, že&nbsp;zešílel. Přistoupil až&nbsp;ke&nbsp;mně a&nbsp;chraptivým hlasem, s&nbsp;ústy přitisknutými na&nbsp;mé&nbsp;ucho, jako by&nbsp;se&nbsp;bál, že&nbsp;by&nbsp;to&nbsp;i&nbsp;vzduch slyšel, šeptal: „Je To&nbsp;tady, teď už&nbsp;to&nbsp;vím. Včera v&nbsp;noci jsem To&nbsp;na&nbsp;stráži uviděl, vypadá To&nbsp;jako vysoký, hubený muž, bledý jako smrt. Stálo To&nbsp;na&nbsp;přídi a&nbsp;hledělo dopředu. Připlížil jsem se&nbsp;k&nbsp;Tomu a&nbsp;vrazil jsem do&nbsp;Toho nůž, jenže ten Tím projel, jako by&nbsp;to&nbsp;byl vzduch.“ Při těchto slovech vytáhl nůž a&nbsp;prudce se&nbsp;jím rozmáchl. Nato pokračoval: „Ale je&nbsp;To&nbsp;tady a&nbsp;já To&nbsp;najdu. Třeba To&nbsp;je&nbsp;v&nbsp;podpalubí, v&nbsp;jedné z&nbsp;těch beden. Vypáčím jednu za&nbsp;druhou a&nbsp;podívám se&nbsp;tam. Vy&nbsp;zatím buďte u&nbsp;kormidla.“ A&nbsp;s&nbsp;varovným posunkem a&nbsp;prstem na&nbsp;rtech sestoupil dolů. Právě se&nbsp;zdvihal řezavý vítr a&nbsp;já nemohl kormidlo opustit. Viděl jsem, jak se&nbsp;vrací na&nbsp;palubu s&nbsp;bedničkou na&nbsp;nářadí a&nbsp;svítilnou a&nbsp;sestupuje průvlakem na&nbsp;přídi do&nbsp;podpalubí. Zbláznil se, dočista se&nbsp;zbláznil, a&nbsp;pokoušet se&nbsp;ho&nbsp;zarazit nemá vůbec smysl. A&nbsp;na těch velkých bednách stejně nemůže nic zkazit. Jsou deklarovány jako „hlína“ a&nbsp;nanejvýš je&nbsp;snad trochu odtáhne, a&nbsp;tím jim vůbec neuškodí. Zůstanu proto tady a&nbsp;budu hlídat kormidlo a&nbsp;přitom psát tyhle poznámky. Mohu jedině důvěřovat v&nbsp;Boha a&nbsp;čekat, až&nbsp;se&nbsp;mlha rozplyne. Potom, pokud bych nemohl s&nbsp;větrem za&nbsp;zády namířit do&nbsp;přístavu, svinu plachty, budu klidně vyčkávat a&nbsp;signalizovat o&nbsp;pomoc…</span></p>
          <p class="chunk" data-nb-ref-number="35" data-nb-words="179" data-nb-chars="1012"><span class="idea" data-nb-ref-number="35" id="idea35" data-nb-words="179" data-nb-chars="1012">Nyní už&nbsp;je&nbsp;téměř po&nbsp;všem. Zrovna když jsem už&nbsp;začal doufat, že&nbsp;se&nbsp;první důstojník vrátí klidnější&nbsp;– slyšel jsem ho&nbsp;totiž, jak v&nbsp;podpalubí do&nbsp;něčeho buší, a&nbsp;práce mu&nbsp;jen prospěje&nbsp;– ozval se&nbsp;zdola průvlakem krátký, pronikavý výkřik, krev mi&nbsp;ztuhla v&nbsp;žilách, a&nbsp;na palubu vyskočil jako vystřelen z&nbsp;děla běsnící šílenec s&nbsp;koulejícíma se&nbsp;očima a&nbsp;obličejem zrůzněným strachem. „Zachraňte mě! Zachraňte mě!“ křičel a&nbsp;rozhlédl se&nbsp;po&nbsp;příkrovu mlhy. Jeho hrůza se&nbsp;změnila v&nbsp;zoufalství a&nbsp;pevným hlasem řekl: „Raději pojďte se&nbsp;mnou, kapitáne, než bude pozdě. <em>On</em> je&nbsp;tady. Už&nbsp;znám to&nbsp;tajemství. Moře mě&nbsp;před ním zachrání, nic jiného opravdu nezbývá!“ Než jsem ze&nbsp;sebe mohl vypravit jediné slovo nebo k&nbsp;němu přiskočit a&nbsp;chytit ho, vyhoupl se&nbsp;na&nbsp;zábradlí a&nbsp;odhodlaně se&nbsp;vrhl do&nbsp;moře. I&nbsp;já teď už&nbsp;zřejmě znám to&nbsp;tajemství. Tenhle šílenec mě&nbsp;tedy připravoval o&nbsp;jednoho muže po&nbsp;druhém a&nbsp;teď je&nbsp;následoval sám. Bůh mi&nbsp;pomáhej! Jak zodpovím všechny ty&nbsp;hrůzy, až&nbsp;připluji do&nbsp;přístavu? <em>Až</em> připluji do&nbsp;přístavu! Dojde k&nbsp;tomu vůbec někdy?</span></p>
        </section>
        <section>
          <p class="chunk" data-nb-ref-number="36" data-nb-words="198" data-nb-chars="1121"><span class="idea" data-nb-ref-number="36" id="idea36" data-nb-words="198" data-nb-chars="1121"><em>4. srpna.</em>&nbsp;– Neustále mlha, slunce ji&nbsp;neprorazí. Vím, že&nbsp;už&nbsp;svítá, vždyť jsem námořník a&nbsp;musím to&nbsp;poznat. Neodvážil jsem se&nbsp;sestoupit dolů, neodvážil jsem se&nbsp;opustit kormidlo, a&nbsp;tak jsem zůstal tady celou noc a&nbsp;v&nbsp;šeru noci jsem To&nbsp;spatřil&nbsp;– Jeho! Bůh mi&nbsp;odpusť, ale první důstojník měl pravdu, když skočil přes palubu. Je&nbsp;líp umřít jako člověk, nikdo nemůže mít námitky, jestliže námořník zemře v&nbsp;mořských hlubinách. Jenže já&nbsp;jsem kapitán a&nbsp;nesmím opustit loď. Toho ďábla či&nbsp;netvora však oklamu; jakmile mě&nbsp;začnou opouštět síly, přivážu si&nbsp;ruce ke&nbsp;kormidlu, a&nbsp;zároveň s&nbsp;nimi tam přivážu to, čeho se&nbsp;On&nbsp;– To!&nbsp;– neodváží dotknout. A&nbsp;tak zachráním svou duši i&nbsp;svou kapitánskou čest, ať&nbsp;už&nbsp;se&nbsp;zvedne příhodný, či&nbsp;nepříhodný vítr! Slábnu a&nbsp;noc už&nbsp;se&nbsp;blíží. Kdyby mi&nbsp;teď znovu pohlédl do&nbsp;tváře, asi by&nbsp;mi&nbsp;už&nbsp;nezbýval čas vykonat, co&nbsp;musím… Jestliže ztroskotáme, snad tuto láhev někdo nalezne, a&nbsp;ti, kdo ji&nbsp;naleznou, třeba pochopí; a&nbsp;pokud nepochopí… nu, pak budou alespoň vědět, že&nbsp;jsem splnil úkol, který mi&nbsp;byl svěřen. Nechť Bůh a&nbsp;Panna Maria a&nbsp;všichni svatí pomohou ubohé chybující duši, která se&nbsp;snaží dostát své povinnosti…</span></p>
        </section>
        <section>
          <p class="chunk" data-nb-ref-number="37" data-nb-words="43" data-nb-chars="281"><span class="idea" data-nb-ref-number="37" id="idea37" data-nb-words="43" data-nb-chars="281">Porota pochopitelně nemohla vynést jednoznačný rozsudek. Žádný průkazní materiál se&nbsp;předložit nedal a&nbsp;nikdo nemůže dosvědčit, zda se&nbsp;kapitán dopustil těch vražd, či&nbsp;nikoli. Lidé se&nbsp;téměř jednomyslně domnívají, že&nbsp;kapitán je&nbsp;prostě hrdina a&nbsp;má mu&nbsp;být vypraven pohřeb na&nbsp;útraty obce.</span></p>
          <p class="chunk" data-nb-ref-number="38" data-nb-words="53" data-nb-chars="317"><span class="idea" data-nb-ref-number="38" id="idea38" data-nb-words="53" data-nb-chars="317">Obřad se&nbsp;bude konat tím způsobem, že&nbsp;flotila člunů doprovodí kapitánovu rakev proti proudu řeky Esk a&nbsp;pak bude dovezena zpět k&nbsp;Tatehillskému molu. Odtud ji&nbsp;vynesou nahoru po&nbsp;schodech k&nbsp;opatství, kde bude uložena na&nbsp;hřbitově na&nbsp;útesu. Svou účast na&nbsp;této poslední cestě již ohlásili majitelé více než jednoho sta člunů.</span></p>
          <p class="chunk" data-nb-ref-number="39" data-nb-words="37" data-nb-chars="212"><span class="idea" data-nb-ref-number="39" id="idea39" data-nb-words="37" data-nb-chars="212">Po&nbsp;onom velkém psu jako by&nbsp;se&nbsp;slehla zem; lidé jsou tím dost rozladěni, protože při nynějším stavu veřejného mínění by&nbsp;ho&nbsp;jistě město adoptovalo. Zítra se&nbsp;koná pohřeb, a&nbsp;tak skončí jedno z&nbsp;mnoha „tajemství moře“.</span></p>
          <h3 id="deník-miny-murrayové" class="chunk" data-nb-ref-number="40" data-nb-words="3" data-nb-chars="20"><span class="idea" data-nb-ref-number="40" id="idea40" data-nb-words="3" data-nb-chars="20">DENÍK MINY MURRAYOVÉ</span></h3>
        </section>
        <section>
          <p class="chunk" data-nb-ref-number="41" data-nb-words="102" data-nb-chars="599"><span class="idea" data-nb-ref-number="41" id="idea41" data-nb-words="102" data-nb-chars="599"><em>8. srpna.</em>&nbsp;– Lucy byla celou noc neklidná a&nbsp;já jsem také spala jako na&nbsp;vodě. Bouře divoce zuřila a&nbsp;všechny stříšky nad komíny řinčely, že&nbsp;mi&nbsp;z&nbsp;toho běžel mráz po&nbsp;zádech. Kdykoli vítr prudce zadul, zaznělo to&nbsp;jako výstřel ze&nbsp;vzdáleného děla. Lucy se&nbsp;kupodivu ani neprobudila, ovšem dvakrát vstala a&nbsp;oblékla se. Naštěstí jsem se&nbsp;pokaždé včas probudila, spící Lucy jsem svlékla a&nbsp;uložila zpět na&nbsp;lůžko. Somnambulismus je&nbsp;opravdu něco velmi podivného; jakmile její úmysl zkříží nějaká fyzická akce, zapomene Lucy, co&nbsp;chtěla&nbsp;– pokud vůbec něco chtěla&nbsp;–, a&nbsp;zase se&nbsp;skoro úplně podrobí běžnému chodu života.</span></p>
          <p class="chunk" data-nb-ref-number="42" data-nb-words="109" data-nb-chars="606"><span class="idea" data-nb-ref-number="42" id="idea42" data-nb-words="109" data-nb-chars="606">Obě jsme vstaly časně zrána a&nbsp;šly se&nbsp;podívat dolů do&nbsp;přístavu, jestli se&nbsp;v&nbsp;noci něco nepřihodilo. Lidí tam bylo poměrně málo, a&nbsp;ačkoli slunce jasně zářilo a&nbsp;vzduch byl čistý a&nbsp;svěží, probíjely se&nbsp;velké, sveřepě vypadající vlny, od&nbsp;nichž se&nbsp;bíle odrážela pěna na&nbsp;hřebenech, úzkým vjezdem do&nbsp;přístavu jako bezohledný chlap, který si&nbsp;razí cestu zástupem. Byla jsem celkem ráda, že&nbsp;Jonathan nestrávil minulou noc na&nbsp;moři, nýbrž na&nbsp;pevnině. Jenže, ach, je&nbsp;vůbec už&nbsp;na&nbsp;moři, či&nbsp;je&nbsp;ještě na&nbsp;pevnině? Kde je&nbsp;a&nbsp;jak se&nbsp;mu&nbsp;daří? Začínám mít o&nbsp;něj hrozný strach. Kdybych jen věděla, co&nbsp;dělat, a&nbsp;mohla vůbec něco dělat!</span></p>
        </section>
        <section>
          <p class="chunk" data-nb-ref-number="43" data-nb-words="459" data-nb-chars="2675"><span class="idea" data-nb-ref-number="43" id="idea43" data-nb-words="459" data-nb-chars="2675"><em>10. srpna.</em>&nbsp;– Pohřeb nešťastného lodního kapitána byl velmi dojemný. Účastnily se&nbsp;ho&nbsp;snad všechny lodi z&nbsp;přístavu a&nbsp;celou cestu z&nbsp;Tatehillského mola až&nbsp;nahoru na&nbsp;hřbitov nesli rakev jejich kapitáni. Vypravila jsem se&nbsp;s&nbsp;Lucy poměrně brzy na&nbsp;naši starou lavičku. Zatím doplula flotila člunů proti proudu až&nbsp;k&nbsp;Viaduktu a&nbsp;právě se&nbsp;vracela. Měly jsme krásný výhled a&nbsp;sledovaly jsme smuteční průvod téměř po&nbsp;celé jeho trase. Nešťastníka uložili k&nbsp;poslednímu odpočinku zcela blízko naší lavičky, a&nbsp;tak když jsme se&nbsp;na&nbsp;ni&nbsp;ve&nbsp;vhodný okamžik postavily, viděly jsme všechno. Chudák Lucy byla velmi rozrušena. Celou dobu byla neklidná a&nbsp;cítila se&nbsp;nesvá; ty&nbsp;noční můry jí&nbsp;určitě škodí. V&nbsp;jednom je&nbsp;hrozně divná: zásadně mi&nbsp;nechce přiznat, že&nbsp;její neklid je&nbsp;něčím vyvoláván; a&nbsp;pokud by&nbsp;snad byl, pak sama nechápe, čím. Rozrušilo ji&nbsp;též, že&nbsp;ubohý pan Swales byl dnes ráno nalezen mrtev se&nbsp;zlomeným vazem na&nbsp;naší lavici. Zřejmě se&nbsp;vylekal, tvrdí lékař, a&nbsp;spadl pozpátku z&nbsp;lavice. Měl totiž ve&nbsp;tváři výraz takového úděsu a&nbsp;strachu, až&nbsp;očitým svědkům ztuhla krev v&nbsp;žilách. Ubohý hodný stařec! Třeba spatřil svýma umírajícíma očima Smrt! Lucy je&nbsp;tak jemná a&nbsp;citlivá, že&nbsp;vnější vlivy na&nbsp;ni&nbsp;doléhají mnohem silněji než na&nbsp;jiné lidi. Teď právě ji&nbsp;vyvedla z&nbsp;míry jistá maličkost, jíž bych sama celkem nevěnovala pozornost, i&nbsp;když mám zvířata velice ráda. Jeden z&nbsp;mužů, kteří přicházívají sem nahoru dívat se&nbsp;na&nbsp;lodi, měl s&nbsp;sebou svého psa. Nikdy bez něho nechodí. Oba jsou tiší a&nbsp;nikdy jsem neviděla toho muže se&nbsp;zlobit, ani neslyšela psa štěkat. Při pohřebním obřadu odmítal pes jít ke&nbsp;svému pánu, který seděl s&nbsp;námi na&nbsp;lavičce, ale zůstával ve&nbsp;vzdálenosti několika yardů, štěkal a&nbsp;vyl. Pán mu&nbsp;domlouval napřed laskavě, potom přísněji a&nbsp;nakonec rozzlobeně; jenže pes ani nepřiběhl, ani nepřestal štěkat. Byl jako posedlý, oči mu&nbsp;divoce svítily a&nbsp;srst měl zježenou jako kočičí ocas, když je&nbsp;Micka na&nbsp;válečné stezce. Nakonec se&nbsp;jeho pán dopálil, přiskočil k&nbsp;němu, kopl ho, chytil ho&nbsp;za&nbsp;zátylek a&nbsp;napůl přivlekl, napůl hodil na&nbsp;náhrobní kámen, na&nbsp;němž je&nbsp;lavice postavena. Sotva se&nbsp;chudáček dotkl kamene, ztichl a&nbsp;začal se&nbsp;třást. Nesnažil se&nbsp;utéci, chvěl se&nbsp;však po&nbsp;celém těle, celý se&nbsp;skrčil a&nbsp;vypadal vyděšeně; marně jsem se&nbsp;ho&nbsp;pokoušela ukonejšit. Také Lucy ho&nbsp;velice litovala, nesnažila se&nbsp;ho&nbsp;však pohladit, nýbrž jenom na&nbsp;něj hleděla s&nbsp;výrazem zoufalství. Mám velké obavy, že&nbsp;Lucy je&nbsp;příliš citlivá, než aby se&nbsp;její cesta životem mohla obejít bez potíží. Dnes v&nbsp;noci se&nbsp;jí&nbsp;o&nbsp;tom všem bude určitě zdát. To&nbsp;všechno dohromady&nbsp;– loď zavedená do&nbsp;přístavu mrtvým mužem; jak byl s&nbsp;růžencem přivázán ke&nbsp;kormidlu; dojemný pohřeb; pes, napřed rozdivočelý, teď vystrašený&nbsp;– jí&nbsp;určitě poskytne látku pro sny.</span></p>
          <p class="chunk" data-nb-ref-number="44" data-nb-words="40" data-nb-chars="222"><span class="idea" data-nb-ref-number="44" id="idea44" data-nb-words="40" data-nb-chars="222">Jistě bude nejlepší, aby šla spát tělesně unavená; vyvedu ji&nbsp;proto na&nbsp;dlouhou procházku podél útesů až&nbsp;k&nbsp;zátoce Robina Hooda a&nbsp;zpět. Po&nbsp;takové túře by&nbsp;opravdu neměla mít příliš velkou chuť v&nbsp;noci vstávat a&nbsp;chodit ve&nbsp;spaní.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>