<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 9">
    <meta name="apple-mobile-web-app-capable" content="yes">
    <title>Kapitola 9 • Dracula</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./dracula_013.html">
    <link rel="next" href="./dracula_015.html">
    <meta name="nb-order" content="10">
    <link rel="self" href="dracula_014.html">
    <meta name="nb-identifier" content="stoker-dracula-3426163">
    <meta name="nb-role" content="chapter">
  </head>
  <body data-nb-words="5057" data-nb-chars="29404" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="dracula_005.html">Poznámka autora</a></li>
        <li><a href="dracula_006.html">Kapitola 1</a></li>
        <li><a href="dracula_007.html">Kapitola 2</a></li>
        <li><a href="dracula_008.html">Kapitola 3</a></li>
        <li><a href="dracula_009.html">Kapitola 4</a></li>
        <li><a href="dracula_010.html">Kapitola 5</a></li>
        <li><a href="dracula_011.html">Kapitola 6</a></li>
        <li><a href="dracula_012.html">Kapitola 7</a></li>
        <li><a href="dracula_013.html">Kapitola 8</a></li>
        <li><a href="dracula_014.html">Kapitola 9</a></li>
        <li><a href="dracula_015.html">Kapitola 10</a></li>
        <li><a href="dracula_016.html">Kapitola 11</a></li>
        <li><a href="dracula_017.html">Kapitola 12</a></li>
        <li><a href="dracula_018.html">Kapitola 13</a></li>
        <li><a href="dracula_019.html">Kapitola 14</a></li>
        <li><a href="dracula_020.html">Kapitola 15</a></li>
        <li><a href="dracula_021.html">Kapitola 16</a></li>
        <li><a href="dracula_022.html">Kapitola 17</a></li>
        <li><a href="dracula_023.html">Kapitola 18</a></li>
        <li><a href="dracula_024.html">Kapitola 19</a></li>
        <li><a href="dracula_025.html">Kapitola 20</a></li>
        <li><a href="dracula_026.html">Kapitola 21</a></li>
        <li><a href="dracula_027.html">Kapitola 22</a></li>
        <li><a href="dracula_028.html">Kapitola 23</a></li>
        <li><a href="dracula_029.html">Kapitola 24</a></li>
        <li><a href="dracula_030.html">Kapitola 25</a></li>
        <li><a href="dracula_031.html">Kapitola 26</a></li>
        <li><a href="dracula_032.html">Kapitola 27</a></li>
        <li><a href="dracula_033.html">Poznámka</a></li>
        <li><a href="dracula_034.html">Nejslavnější horror</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Kapitola 9</span></h1>
        <h3 id="dopis-miny-harkerové-lucy-westenrové" class="chunk" data-nb-ref-number="2" data-nb-words="5" data-nb-chars="36"><span class="idea" data-nb-ref-number="2" id="idea2" data-nb-words="5" data-nb-chars="36">DOPIS MINY HARKEROVÉ LUCY WESTENROVÉ</span></h3>
        <p class="chunk" data-nb-ref-number="3" data-nb-words="3" data-nb-chars="19"><span class="idea" data-nb-ref-number="3" id="idea3" data-nb-words="3" data-nb-chars="19"><em>Budapešť, 24. srpna</em></span></p>
        <p class="chunk" data-nb-ref-number="4" data-nb-words="3" data-nb-chars="19"><span class="idea" data-nb-ref-number="4" id="idea4" data-nb-words="3" data-nb-chars="19">„Má nejdražší Lucy,</span></p>
        <p class="chunk" data-nb-ref-number="5" data-nb-words="447" data-nb-chars="2557"><span class="idea" data-nb-ref-number="5" id="idea5" data-nb-words="447" data-nb-chars="2557">vím, že&nbsp;se&nbsp;celá třeseš na&nbsp;novinky o&nbsp;všem, co&nbsp;se&nbsp;přihodilo od&nbsp;našeho rozloučení na&nbsp;whitbyském nádraží. Nuže, má&nbsp;milá, dojela jsem v&nbsp;pořádku do&nbsp;Hullu, stihla loď do&nbsp;Hamburku a&nbsp;odtamtud vlak až&nbsp;sem. Na&nbsp;cestu samu si&nbsp;už&nbsp;skoro ani nedokážu vzpomenout, věděla jsem jen jediné, že&nbsp;jedu za&nbsp;Jonathanem, a&nbsp;že bych tedy toho měla co&nbsp;nejvíce naspat pro případ, že&nbsp;ho&nbsp;budu muset ošetřovat… Svého miláčka jsem našla strašně bledého, vyhublého a&nbsp;zesláblého. Z&nbsp;očí mu&nbsp;zmizela všechna odhodlanost a&nbsp;z&nbsp;obličeje ona klidná důstojnost, o&nbsp;nichž jsem Ti&nbsp;vyprávěla. Je&nbsp;z&nbsp;něho úplná lidská troska a&nbsp;vůbec si&nbsp;nepamatuje, co&nbsp;se&nbsp;mu&nbsp;v&nbsp;minulých týdnech přihodilo, nebo přinejmenším chce, abych tomu věřila, a&nbsp;já se&nbsp;ho&nbsp;nikdy nebudu vyptávat. Utrpěl nějaký strašný otřes a&nbsp;bojím se, že&nbsp;vzpomínání by&nbsp;mohlo mít nepříznivý účinek na&nbsp;jeho mozek. Sestra Agatha, takové dobračisko a&nbsp;rozená ošetřovatelka, mi&nbsp;řekla, že&nbsp;blouznil o&nbsp;příšerných věcech, když nebyl při smyslech. Prosila jsem ji, aby mi&nbsp;o&nbsp;tom něco pověděla, ale ona se&nbsp;jenom pokřižovala a&nbsp;odmítla mi&nbsp;cokoli sdělit. Blouznění nemocných jsou prý boží tajemství, a&nbsp;jestliže je&nbsp;ošetřovatelka při výkonu povolání vyslechne, nesmí je&nbsp;prozradit. Je&nbsp;to&nbsp;milá, dobrá duše, a&nbsp;když příštího dne uviděla, že&nbsp;se&nbsp;rmoutím, vrátila se&nbsp;k&nbsp;této záležitosti a&nbsp;prohlásila, že&nbsp;není pro ni&nbsp;možné mluvit o&nbsp;tom, o&nbsp;čem můj miláček blouznil. Pak však dodala: ‚Jedno vám říci mohu, má&nbsp;milá: netýkalo se&nbsp;to&nbsp;ničeho, co&nbsp;by&nbsp;si&nbsp;mohl vyčítat, a&nbsp;vy jako jeho budoucí manželka nemáte žádný důvod k&nbsp;starostem. Nezapomněl ani na&nbsp;vás, ani na&nbsp;to, čím vám je&nbsp;povinován. Jeho strach se&nbsp;týkal věcí závažných a&nbsp;hrozných, které jsou mimo dosah každého smrtelníka.‘ Ta&nbsp;zlatá duše si&nbsp;zřejmě myslela, že&nbsp;bych mohla žárlit, jestli se&nbsp;snad ten můj ubohý miláček nezamiloval do&nbsp;nějaké jiné dívky. Jako bych <em>já</em> mohla na&nbsp;Jonathana žárlit! Ale přesto se&nbsp;Ti&nbsp;tichounce přiznám, má&nbsp;milá, že&nbsp;mnou prolétl záchvěv radosti, když jsem si&nbsp;<em>uvědomila</em>, že&nbsp;příčinou jeho utrpení není žádná jiná žena. Sedím teď u&nbsp;jeho lůžka, abych mu&nbsp;viděla do&nbsp;obličeje, když spí. Právě se&nbsp;probouzí…! Sotva se&nbsp;probudil, chtěl na&nbsp;mně svůj plášť, aby si&nbsp;něco vyndal z&nbsp;kapsy. Poprosila jsem sestru Agathu a&nbsp;ta přinesla všechny jeho věci. Zahlédla jsem mezi nimi i&nbsp;jeho zápisník a&nbsp;hodlala jsem ho&nbsp;požádat, abych do&nbsp;něho směla nahlédnout&nbsp;– věděla jsem totiž, že&nbsp;bych snad tam mohla nalézt klíč k&nbsp;jeho utrpení&nbsp;–, jenže Jonathan mi&nbsp;zřejmě vyčetl toto přání z&nbsp;očí a&nbsp;poslal mě&nbsp;k&nbsp;oknu, protože prý chce zůstat chvíli sám. Pak mě&nbsp;zavolal k&nbsp;sobě, a&nbsp;když jsem k&nbsp;němu přistoupila, držel ruku na&nbsp;zápisníku a&nbsp;velmi slavnostně pravil:</span></p>
        <p class="chunk" data-nb-ref-number="6" data-nb-words="209" data-nb-chars="1203"><span class="idea" data-nb-ref-number="6" id="idea6" data-nb-words="209" data-nb-chars="1203">‚Wilhelmino,‘&nbsp;– a&nbsp;tu jsem pochopila, že&nbsp;mluví smrtelně vážně, protože od&nbsp;chvíle, kdy mě&nbsp;požádal o&nbsp;ruku, mě&nbsp;tímto jménem už&nbsp;víc neoslovil, jistě víš, má&nbsp;drahá, jaké mám názory na&nbsp;důvěru, jež má&nbsp;být mezi manželem a&nbsp;manželkou: nic si&nbsp;nemají zatajovat, nic před sebou skrývat. Utrpěl jsem velký otřes, a&nbsp;když se&nbsp;pokouším vzpomenout si, co&nbsp;to&nbsp;vlastně bylo, cítím, jak se&nbsp;mi&nbsp;motá hlava, a&nbsp;nevím, zda to&nbsp;všechno byla skutečnost nebo sen šílence. Víš přece, že&nbsp;jsem měl zápal mozkových blan, a&nbsp;ten může vyvolat šílenství. To&nbsp;tajemství je&nbsp;tady uvnitř a&nbsp;já je&nbsp;nechci znát. Naším sňatkem chci začít úplně nový život. (Rozhodli jsme se&nbsp;totiž, má&nbsp;drahá, že&nbsp;se&nbsp;vezmeme, jen co&nbsp;se&nbsp;provedou všechny formality.) Chceš, Wilhelmino, sdílet se&nbsp;mnou mou nevědomost? Tady máš zápisník. Vezmi si&nbsp;ho&nbsp;a&nbsp;ponech si&nbsp;ho; chceš-li, tak si&nbsp;ho&nbsp;přečti, ale mně se&nbsp;nikdy o&nbsp;ničem nezmiňuj, pokud by&nbsp;mě&nbsp;ovšem nějaká svatá povinnost nepřiměla vrátit se&nbsp;k&nbsp;oněm hořkým chvílím tady zaznamenaným, ať&nbsp;už&nbsp;jsem je&nbsp;probděl či&nbsp;prosnil, zdráv nebo šílený.‘&nbsp;– Vyčerpaně klesl nazpět a&nbsp;já mu&nbsp;s&nbsp;polibkem vložila zápisník pod polštář. Poprosila jsem sestru Agathu, aby nám představená povolila uzavřít sňatek dnes odpoledne, a&nbsp;teď čekám na&nbsp;její odpověď…</span></p>
        <p class="chunk" data-nb-ref-number="7" data-nb-words="22" data-nb-chars="134"><span class="idea" data-nb-ref-number="7" id="idea7" data-nb-words="22" data-nb-chars="134">Právě přišla a&nbsp;oznámila mi, že&nbsp;poslali pro kaplana anglické misijní kaple. Za&nbsp;hodinu uzavřeme sňatek, nebo jen co&nbsp;se&nbsp;Jonathan probudí…</span></p>
        <p class="chunk" data-nb-ref-number="8" data-nb-words="284" data-nb-chars="1654"><span class="idea" data-nb-ref-number="8" id="idea8" data-nb-words="284" data-nb-chars="1654">Lucy, ten okamžik uplynul jako voda. Měla jsem velmi slavnostní pocit, ale současně jsem byla moc, moc šťastná. Jonathan se&nbsp;probudil za&nbsp;víc než hodinu a&nbsp;všechno už&nbsp;bylo připraveno. Posadil se&nbsp;na&nbsp;lůžku, za&nbsp;záda mu&nbsp;narovnali polštáře, a&nbsp;své ‚Ano‘ pronesl pevným a&nbsp;zvučným hlasem. Já&nbsp;sama jsem stěží mohla promluvit, srdce mi&nbsp;totiž tak přetékalo, že&nbsp;i&nbsp;toto jediné slovo jako by&nbsp;mě&nbsp;dusilo. Sestřičky byly strašně milé. Dej Bůh, abych nikdy, nikdy nezapomněla ani na&nbsp;ně, ani na&nbsp;tu&nbsp;hlubokou a&nbsp;sladkou odpovědnost, kterou jsem na&nbsp;sebe vzala. Musím Ti&nbsp;povědět o&nbsp;svém svatebním daru. Když mě&nbsp;kaplan a&nbsp;sestřičky nechali o&nbsp;samotě s&nbsp;mým manželem&nbsp;– ach, Lucy, právě jsem poprvé napsala slova ‚můj manžel‘&nbsp;–, tedy když mě&nbsp;nechali o&nbsp;samotě s&nbsp;mým manželem, vytáhla jsem zpod polštáře Jonathanův zápisník, zabalila ho&nbsp;do&nbsp;bílého papíru, převázala ho&nbsp;bledě modrou stužkou, kterou jsem měla kolem krku, uzel jsem zapečetila pečetním voskem a&nbsp;jako pečeti jsem použila snubního prstenu. Pak jsem balíček políbila, ukázala ho&nbsp;svému manželu a&nbsp;oznámila mu, že&nbsp;ho&nbsp;tak nechám po&nbsp;celý náš život jako vnější viditelný důkaz naší vzájemné důvěry a&nbsp;že ho&nbsp;nikdy nerozpečetím, pokud by&nbsp;to&nbsp;snad nebylo nezbytně nutné kvůli němu nebo kvůli nějaké závažné povinnosti. Nato mi&nbsp;Jonathan sevřel ruku do&nbsp;své, a&nbsp;ach, Lucy, bylo to&nbsp;poprvé, co&nbsp;uchopil ruku své ženy, a&nbsp;prohlásil, že&nbsp;to&nbsp;je&nbsp;ta&nbsp;nejkrásnější věc na&nbsp;celém širém světě a&nbsp;že by&nbsp;v&nbsp;případě nutnosti ochotně prožil znovu celou minulost, jen aby znovu získal mou ruku. Ten chudáček milý chtěl zřejmě říci jen ‚část minulosti‘, zřejmě totiž dosud nemá představu o&nbsp;čase a&nbsp;vůbec se&nbsp;nepodivím, bude-li si&nbsp;zpočátku plést nejen měsíce, ale i&nbsp;roky.</span></p>
        <p class="chunk" data-nb-ref-number="9" data-nb-words="68" data-nb-chars="357"><span class="idea" data-nb-ref-number="9" id="idea9" data-nb-words="68" data-nb-chars="357">Co&nbsp;jsem mu&nbsp;tedy na&nbsp;to&nbsp;mohla odpovědět, má&nbsp;drahá? Jen to, že&nbsp;jsem nejšťastnější ženou na&nbsp;celém širém světě a&nbsp;že mu&nbsp;nemohu dát než sebe, svůj život a&nbsp;svou důvěru, a&nbsp;spolu s&nbsp;tím svou lásku a&nbsp;oddanost pro všechny dny svého života. A&nbsp;když mě&nbsp;potom, má&nbsp;drahá, políbil a&nbsp;svýma ubohýma slabýma rukama přitáhl k&nbsp;sobě, bylo to&nbsp;jako náš vzájemný velmi slavnostní slib…</span></p>
        <p class="chunk" data-nb-ref-number="10" data-nb-words="145" data-nb-chars="837"><span class="idea" data-nb-ref-number="10" id="idea10" data-nb-words="145" data-nb-chars="837">A&nbsp;víš vůbec, drahá Lucy, proč Ti&nbsp;tohle všechno píši? Ne­jenom proto, že&nbsp;mě&nbsp;to&nbsp;naplňuje nezměrným štěstím, ale i&nbsp;proto, že&nbsp;jsi mi&nbsp;byla a&nbsp;stále jsi neobyčejně drahá. Když jsi vyšla ze&nbsp;školních lavic, aby ses připravovala na&nbsp;společenský život, bylo mi&nbsp;dopřáno být Ti&nbsp;přítelkyní a&nbsp;rádkyní. Chci, abys teď viděla očima přešťastné ženy, až&nbsp;kam ji&nbsp;dovedl smysl pro povinnost, ať&nbsp;i&nbsp;Ty jsi ve&nbsp;svém manželském životě šťastná jako já. Dej Bůh, má&nbsp;drahá, aby Ti&nbsp;život splnil všechna očekávání, aby byl dlouhým dnem plným slunce, bez drsného větru, bez opomenutých povinností a&nbsp;nedůvěry. Nesmím Ti&nbsp;přát život bez bolesti, protože ten není možný; doufám však, že&nbsp;budeš <em>vždycky</em> tak šťastná, jak já&nbsp;jsem <em>teď</em>. Sbohem, má&nbsp;drahá! Toto psaní ihned odešlu a&nbsp;snad Ti&nbsp;velmi brzy zase napíši. Musím skončit, Jonathan se&nbsp;probouzí&nbsp;– musím pečovat o&nbsp;svého manžela.</span></p>
        <p class="chunk" data-nb-ref-number="11" data-nb-words="4" data-nb-chars="28"><span class="idea" data-nb-ref-number="11" id="idea11" data-nb-words="4" data-nb-chars="28">Tvá milující MINA HARKEROVÁ“</span></p>
        <h3 id="dopis-lucy-westenrové-mině-harkerové" class="chunk" data-nb-ref-number="12" data-nb-words="5" data-nb-chars="36"><span class="idea" data-nb-ref-number="12" id="idea12" data-nb-words="5" data-nb-chars="36">DOPIS LUCY WESTENROVÉ MINĚ HARKEROVÉ</span></h3>
        <p class="chunk" data-nb-ref-number="13" data-nb-words="3" data-nb-chars="17"><span class="idea" data-nb-ref-number="13" id="idea13" data-nb-words="3" data-nb-chars="17"><em>Whitby, 30. srpna</em></span></p>
        <p class="chunk" data-nb-ref-number="14" data-nb-words="3" data-nb-chars="19"><span class="idea" data-nb-ref-number="14" id="idea14" data-nb-words="3" data-nb-chars="19">„Má nejdražší Mino,</span></p>
        <p class="chunk" data-nb-ref-number="15" data-nb-words="158" data-nb-chars="866"><span class="idea" data-nb-ref-number="15" id="idea15" data-nb-words="158" data-nb-chars="866">posílám Ti&nbsp;moře pozdravů a&nbsp;milióny polibků, a&nbsp;ať už&nbsp;jsi brzy ve&nbsp;svém domově se&nbsp;svým manželem. Nemohla bys uspíšit Váš příjezd domů a&nbsp;zůstat i&nbsp;s&nbsp;manželem tady u&nbsp;nás? Zdejší silný vzduch by&nbsp;jistě Jonathana brzy postavil na&nbsp;nohy, stejně jako postavil na&nbsp;nohy mne. Mám chuť k&nbsp;jídlu jako vlk, kypím životem a&nbsp;spím dobře. Jistě Tě&nbsp;potěší, že&nbsp;už&nbsp;netrpím somnambulismem. Myslím, že&nbsp;jsem se&nbsp;už&nbsp;celý týden nehnula z&nbsp;postele, totiž v&nbsp;noci, jakmile jsem ulehla. Arthur říká, že&nbsp;tloustnu. Mimochodem jsem Ti&nbsp;zapomněla oznámit, že&nbsp;Arthur je&nbsp;tady. Chodíme spolu na&nbsp;procházky, na&nbsp;výlety, jezdíme na&nbsp;koni, na&nbsp;člunu, hrajeme tenis a&nbsp;rybaříme; a&nbsp;já ho&nbsp;miluji čím dál tím víc. On&nbsp;<em>mi tvrdí</em>, že&nbsp;mě&nbsp;miluje víc, jenže já&nbsp;o&nbsp;tom pochybuji, protože hned napoprvé mi&nbsp;prohlásil, že&nbsp;mě&nbsp;už&nbsp;víc milovat nemůže. Jenže to&nbsp;je&nbsp;nesmysl. Právě přichází a&nbsp;volá mě. To&nbsp;je&nbsp;tedy zatím všechno od&nbsp;Tvé milující</span></p>
        <p class="chunk" data-nb-ref-number="16" data-nb-words="1" data-nb-chars="4"><span class="idea" data-nb-ref-number="16" id="idea16" data-nb-words="1" data-nb-chars="4">LUCY</span></p>
        <p class="chunk" data-nb-ref-number="17" data-nb-words="6" data-nb-chars="36"><span class="idea" data-nb-ref-number="17" id="idea17" data-nb-words="6" data-nb-chars="36">P. S. Maminka Tě&nbsp;srdečně pozdravuje.</span></p>
        <p class="chunk" data-nb-ref-number="18" data-nb-words="8" data-nb-chars="37"><span class="idea" data-nb-ref-number="18" id="idea18" data-nb-words="8" data-nb-chars="37">Zdá se, že&nbsp;se&nbsp;jí, chudince, vede líp.</span></p>
        <p class="chunk" data-nb-ref-number="19" data-nb-words="9" data-nb-chars="39"><span class="idea" data-nb-ref-number="19" id="idea19" data-nb-words="9" data-nb-chars="39">P. P. S. Naše svatba se&nbsp;koná 28. září.“</span></p>
        <h3 id="deník-dr-sewarda" class="chunk" data-nb-ref-number="20" data-nb-words="3" data-nb-chars="17"><span class="idea" data-nb-ref-number="20" id="idea20" data-nb-words="3" data-nb-chars="17">DENÍK Dr. SEWARDA</span></h3>
        <p class="chunk" data-nb-ref-number="21" data-nb-words="135" data-nb-chars="810"><span class="idea" data-nb-ref-number="21" id="idea21" data-nb-words="135" data-nb-chars="810"><em>20. srpna.</em>&nbsp;– Případ Renfield je&nbsp;čím dál tím zajímavější. Pacient se&nbsp;uklidnil natolik, že&nbsp;už&nbsp;neustále nezuří. První týden po&nbsp;záchvatu nepřestával běsnit. Potom jednu noc, právě když vyšel měsíc, se&nbsp;utišil a&nbsp;pořád mumlal: „Teď už&nbsp;můžu čekat, teď už&nbsp;můžu čekat.“ Ošetřovatel mi&nbsp;to&nbsp;přišel ohlásit a&nbsp;já ihned seběhl dolů, abych se&nbsp;na&nbsp;něho podíval. Byl stále ve&nbsp;svěrací kazajce a&nbsp;ve vypolštářované cele, ale z&nbsp;obličeje mu&nbsp;už&nbsp;zmizel vytřeštěný výraz a&nbsp;oči opět měly v&nbsp;sobě něco z&nbsp;dřívější doprošující se&nbsp;– řekl bych dokonce podlízavé – dobráckosti. Jeho stav mě&nbsp;uspokojil, a&nbsp;proto jsem nařídil, aby mu&nbsp;kazajku svlékli. Ošetřovatelé váhali, ale nakonec uposlechli bez námitek. Pacient měl kupodivu natolik snášenlivou náladu, že&nbsp;si&nbsp;uvědomil jejich nedůvěru, přistoupil těsně ke&nbsp;mně, úkosem na&nbsp;ně&nbsp;pohlédl a&nbsp;zašeptal mi:</span></p>
        <p class="chunk" data-nb-ref-number="22" data-nb-words="13" data-nb-chars="67"><span class="idea" data-nb-ref-number="22" id="idea22" data-nb-words="13" data-nb-chars="67">„Oni si&nbsp;myslí, že&nbsp;bych vám mohl ublížit. <em>Já</em> a&nbsp;<em>vám</em> ublížit! Blázni!“</span></p>
        <p class="chunk" data-nb-ref-number="23" data-nb-words="86" data-nb-chars="496"><span class="idea" data-nb-ref-number="23" id="idea23" data-nb-words="86" data-nb-chars="496">Představa, že&nbsp;mysl toho ubohého šílence rozlišuje i&nbsp;mou osobu od&nbsp;jiných, mi&nbsp;poněkud zalichotila, stejně mi&nbsp;však není jasné, co&nbsp;tím vlastně chtěl vyjádřit. Znamená to&nbsp;snad, že&nbsp;s&nbsp;ním mám něco společného, takže prostě musíme stát při sobě, nebo chce snad ode mne získat tak nesmírnou přízeň, že&nbsp;je&nbsp;pro něj nezbytné, aby se&nbsp;mi&nbsp;nic nestalo? Tomu musím později přijít na&nbsp;kloub. Dnes večer odmítá mluvit. Nepohne ho&nbsp;k&nbsp;tomu ani nabídka, že&nbsp;dostane kotě nebo dokonce dospělou kočku. Na&nbsp;to&nbsp;jenom prohlásil:</span></p>
        <p class="chunk" data-nb-ref-number="24" data-nb-words="14" data-nb-chars="72"><span class="idea" data-nb-ref-number="24" id="idea24" data-nb-words="14" data-nb-chars="72">„O&nbsp;kočky nestojím. Mám teď jiné věci na&nbsp;mysli a&nbsp;můžu čekat; můžu čekat.“</span></p>
        <p class="chunk" data-nb-ref-number="25" data-nb-words="34" data-nb-chars="192"><span class="idea" data-nb-ref-number="25" id="idea25" data-nb-words="34" data-nb-chars="192">Po&nbsp;chvilce jsem od&nbsp;něho odešel. Ošetřovatel mi&nbsp;hlásil, že&nbsp;byl mírný až&nbsp;téměř do&nbsp;svítání, kdy znovu začal být neklidný, pak se&nbsp;rozzuřil a&nbsp;nakonec dostal záchvat, který ho&nbsp;vyčerpal až&nbsp;k&nbsp;mdlobám.</span></p>
        <p class="chunk" data-nb-ref-number="26" data-nb-words="77" data-nb-chars="427"><span class="idea" data-nb-ref-number="26" id="idea26" data-nb-words="77" data-nb-chars="427">…Tři noci za&nbsp;sebou stejný úkaz&nbsp;– celý den zuří a&nbsp;od východu měsíce do&nbsp;východu slunce je&nbsp;klidný. Jak rád bych tomu přišel na&nbsp;kloub! Málem to&nbsp;vypadá, jako by&nbsp;podléhal nějakému vlivu, který se&nbsp;dostavuje a&nbsp;mizí. Dobrý nápad! Dnes v&nbsp;noci uskutečníme souboj zdravého rozumu s&nbsp;šíleným. Minule utekl bez naší pomoci, dnes v&nbsp;noci mu&nbsp;tedy k&nbsp;útěku pomůžeme. Poskytneme mu&nbsp;příležitost a&nbsp;v&nbsp;případě potřeby ho&nbsp;budu sledovat i&nbsp;se svými lidmi…</span></p>
        <p class="chunk" data-nb-ref-number="27" data-nb-words="99" data-nb-chars="611"><span class="idea" data-nb-ref-number="27" id="idea27" data-nb-words="99" data-nb-chars="611"><em>23. srpna.</em>&nbsp;– „Vždy se&nbsp;přihodí to, co&nbsp;nečekáme.“ Jak dobře znal Disraeli život! Když náš ptáček shledal, že&nbsp;klec je&nbsp;otevřena, nechtěl vylétnout, takže všechna naše rafinovaná opatření byla zbytečná. Jedno jsme však s&nbsp;jistotou zjistili: že&nbsp;údobí klidu trvají dost dlouho. Napříště ho&nbsp;budeme moci denně uvolnit vždy na&nbsp;několik hodin ze&nbsp;svěrací kazajky. Nařídil jsem už&nbsp;noční službě, aby ho, jakmile se&nbsp;uklidní, jen zavírala do&nbsp;vypolštářované cely a&nbsp;teprve hodinu před úsvitem ho&nbsp;zase spoutala. Ubožákovu tělu se&nbsp;jistě uleví, i&nbsp;když to&nbsp;jeho duch neocení. Pozor! Zase něco nečekaného! Volají mě, pacient opět uprchl.</span></p>
        <p class="chunk" data-nb-ref-number="28" data-nb-words="152" data-nb-chars="954"><span class="idea" data-nb-ref-number="28" id="idea28" data-nb-words="152" data-nb-chars="954"><em>Později.</em>&nbsp;– Další noční dobrodružství. Renfield lstivě vyčkával, až&nbsp;ošetřovatel vejde do&nbsp;cely na&nbsp;inspekci. Pak kolem něho proběhl a&nbsp;prchal chodbou. Vzkázal jsem ošetřovatelům, aby ho&nbsp;pronásledovali. Renfield utekl znovu do&nbsp;parku u&nbsp;opuštěného domu a&nbsp;našli jsme ho&nbsp;na&nbsp;stejném místě, jak se&nbsp;tiskne ke&nbsp;dveřím staré kaple. Sotva mě&nbsp;spatřil, rozběsnil se, a&nbsp;kdyby ho&nbsp;ošetřovatelé včas neuchopili, byl by&nbsp;se&nbsp;pokusil mě&nbsp;zabít. Jak jsme ho&nbsp;drželi, došlo k&nbsp;něčemu podivnému. Náhle zdvojnásobil svůj odpor, ale vzápětí se&nbsp;stejně rychle uklidnil. Mimovolně jsem se&nbsp;rozhlédl kolem, ale nic jsem neviděl. Zachytil jsem však pacientův pohled a&nbsp;sledoval, kam se&nbsp;dívá, ale na&nbsp;obloze zalité měsíčními paprsky jsem spatřil pouze velkého netopýra, odlétávajícího tiše jako duch směrem k&nbsp;západu. Netopýři obyčejně létají a&nbsp;třepotají se&nbsp;v&nbsp;kruzích, jenže tenhle zřejmě letěl přímo, jako by&nbsp;věděl, kam má&nbsp;namířeno, nebo měl něco v&nbsp;úmyslu. Pacient se&nbsp;postupně uklidňoval, až&nbsp;řekl:</span></p>
        <p class="chunk" data-nb-ref-number="29" data-nb-words="26" data-nb-chars="161"><span class="idea" data-nb-ref-number="29" id="idea29" data-nb-words="26" data-nb-chars="161">„Nemusíte mě&nbsp;spoutat, půjdu s&nbsp;vámi klidně!“ Bez nesnází jsme se&nbsp;vrátili domů. Z&nbsp;jeho netečnosti jako by&nbsp;vyzařovalo něco neblahého; na&nbsp;tuhle noc jistě nezapomenu…</span></p>
        <h3 id="deník-lucy-westenrové" class="chunk" data-nb-ref-number="30" data-nb-words="3" data-nb-chars="21"><span class="idea" data-nb-ref-number="30" id="idea30" data-nb-words="3" data-nb-chars="21">DENÍK LUCY WESTENROVÉ</span></h3>
        <p class="chunk" data-nb-ref-number="31" data-nb-words="118" data-nb-chars="622"><span class="idea" data-nb-ref-number="31" id="idea31" data-nb-words="118" data-nb-chars="622"><em>Hillingham, 24. srpna.</em>&nbsp;– Musím napodobit Minu a&nbsp;všechno si&nbsp;zapiso­vat. Až&nbsp;se&nbsp;shledáme, hezky si&nbsp;o&nbsp;tom popovídáme. Kdy to&nbsp;asi jen bude? Kéž by&nbsp;už&nbsp;opět byla u&nbsp;mě, připadám si&nbsp;tak nešťastná. V&nbsp;noci na&nbsp;dnešek jsem asi zase měla stejné sny jako ve&nbsp;Whitby. Snad to&nbsp;je&nbsp;změnou vzduchu nebo tím, že&nbsp;jsem zase doma. Na&nbsp;nic si&nbsp;nevzpomínám, ze&nbsp;všeho mám jenom pocit tmy a&nbsp;hrůzy. Svírá mě&nbsp;však neurčitý strach a&nbsp;cítím se&nbsp;strašně slabá a&nbsp;vyčerpaná. Arthur přišel na&nbsp;oběd, a&nbsp;když mě&nbsp;uviděl, velmi se&nbsp;zasmušil, a&nbsp;já jsem ani neměla sílu být veselá. Co&nbsp;kdybych dnes v&nbsp;noci spala v&nbsp;maminčině pokoji? Vymyslím si&nbsp;nějakou záminku a&nbsp;zkusím to.</span></p>
        <p class="chunk" data-nb-ref-number="32" data-nb-words="122" data-nb-chars="693"><span class="idea" data-nb-ref-number="32" id="idea32" data-nb-words="122" data-nb-chars="693"><em>25. srpna.</em>&nbsp;– Další zlá noc. Maminka na&nbsp;můj návrh ani nezabrala. Zřejmě jí&nbsp;není příliš dobře a&nbsp;asi se&nbsp;bojí přidělávat mi&nbsp;starosti. Snažila jsem se&nbsp;neusnout a&nbsp;nějakou dobu se&nbsp;mi&nbsp;to&nbsp;dařilo; ale jak hodiny odbíjely půlnoc, probudila jsem se&nbsp;z&nbsp;dřímoty, takže jsem asi přece jenom usnula. Venku na&nbsp;okně něco škrabalo a&nbsp;šustilo, jenže já&nbsp;jsem si&nbsp;toho nevšímala. Na&nbsp;víc si&nbsp;nepamatuji, zřejmě jsem tedy usnula. A&nbsp;zase noční můry. Kdybych si&nbsp;je&nbsp;alespoň zapamatovala! Dnes ráno jsem strašně zesláblá. Tváře mám bílé jako křída a&nbsp;bolí mě&nbsp;krk. Mám asi něco v&nbsp;nepořádku s&nbsp;plícemi, jako bych totiž stále měla nedostatek vzduchu. Musím se&nbsp;sebrat, než přijde Arthur, jinak bude nešťastný, když mě&nbsp;takhle uvidí.</span></p>
        <h3 id="dopis-arthura-holmwooda-dr-sewardovi" class="chunk" data-nb-ref-number="33" data-nb-words="5" data-nb-chars="37"><span class="idea" data-nb-ref-number="33" id="idea33" data-nb-words="5" data-nb-chars="37">DOPIS ARTHURA HOLMWOODA Dr. SEWARDOVI</span></h3>
        <p class="chunk" data-nb-ref-number="34" data-nb-words="4" data-nb-chars="27"><span class="idea" data-nb-ref-number="34" id="idea34" data-nb-words="4" data-nb-chars="27"><em>Hotel Albermarle, 31. srpna</em></span></p>
        <p class="chunk" data-nb-ref-number="35" data-nb-words="2" data-nb-chars="12"><span class="idea" data-nb-ref-number="35" id="idea35" data-nb-words="2" data-nb-chars="12">„Milý Jacku,</span></p>
        <p class="chunk" data-nb-ref-number="36" data-nb-words="213" data-nb-chars="1139"><span class="idea" data-nb-ref-number="36" id="idea36" data-nb-words="213" data-nb-chars="1139">chci Tě&nbsp;poprosit o&nbsp;laskavost. Lucy je&nbsp;nemocná; netrpí sice žádnou specifickou chorobou, ale vypadá špatně a&nbsp;den ode dne se&nbsp;cítí hůř. Zeptal jsem se&nbsp;jí, jestli ví, co&nbsp;jí&nbsp;chybí; její mat­ky se&nbsp;neodvažuji ptát, protože rozrušit ubohou paní dotazem na&nbsp;dceru by&nbsp;při jejím dnešním zdravotním stavu mohlo být osudné. Paní Westenrová se&nbsp;mi&nbsp;svěřila, že&nbsp;její dny jsou sečteny&nbsp;– srdeční vada&nbsp;–, ale chudák Lucy o&nbsp;tom ještě neví. Jsem si&nbsp;jist, že&nbsp;něco tu&nbsp;mou chudinku trápí. Jak jen si&nbsp;na&nbsp;to&nbsp;vzpomenu, jsem celý rozrušen, a&nbsp;pohled na&nbsp;ni&nbsp;mi&nbsp;rozdírá srdce. Řekl jsem jí, že&nbsp;Tě&nbsp;poprosím, aby ses na&nbsp;ni&nbsp;podíval, a&nbsp;ačkoli se&nbsp;zpočátku vzpouzela&nbsp;– vím proč, kamaráde&nbsp;–, nakonec přece jen souhlasila. Vím, starý brachu, že&nbsp;to&nbsp;pro Tebe bude svízelný úkol, ale je&nbsp;to&nbsp;pro její blaho a&nbsp;já nesmím váhat Tě&nbsp;o&nbsp;to požádat a&nbsp;Ty nesmíš váhat to&nbsp;udělat. Máš přijít zítra ve&nbsp;dvě hodiny do&nbsp;Hillinghamu na&nbsp;oběd, abys u&nbsp;paní Westenrové nevzbudil podezření, a&nbsp;po obědě si&nbsp;už&nbsp;Lucy najde příležitost zůstat s&nbsp;Tebou o&nbsp;samotě. Já&nbsp;pak přijdu na&nbsp;čaj a&nbsp;pak odejdeme společně. Svírá mě&nbsp;úzkost, a&nbsp;až budeme sami, rád bych se&nbsp;s&nbsp;Tebou poradil o&nbsp;tom, cos vyšetřil. Jistě mi&nbsp;vyhovíš, viď!</span></p>
        <p class="chunk" data-nb-ref-number="37" data-nb-words="1" data-nb-chars="7"><span class="idea" data-nb-ref-number="37" id="idea37" data-nb-words="1" data-nb-chars="7">ARTHUR“</span></p>
        <h3 id="telegram-arthura-holmwooda-dr-sewardovi" class="chunk" data-nb-ref-number="38" data-nb-words="5" data-nb-chars="40"><span class="idea" data-nb-ref-number="38" id="idea38" data-nb-words="5" data-nb-chars="40">TELEGRAM ARTHURA HOLMWOODA Dr. SEWARDOVI</span></h3>
        <p class="chunk" data-nb-ref-number="39" data-nb-words="2" data-nb-chars="7"><span class="idea" data-nb-ref-number="39" id="idea39" data-nb-words="2" data-nb-chars="7"><em>1. září</em></span></p>
        <p class="chunk" data-nb-ref-number="40" data-nb-words="25" data-nb-chars="148"><span class="idea" data-nb-ref-number="40" id="idea40" data-nb-words="25" data-nb-chars="148">„Volají mě&nbsp;k&nbsp;otci; jeho stav se&nbsp;zhoršil. Poslal jsem Ti&nbsp;dopis. Zašli mi&nbsp;dnes večer podrobnou zprávu na&nbsp;otcovu adresu. V&nbsp;případě potřeby telegrafuj.“</span></p>
        <h3 id="dopis-dr-sewarda-arthuru-holmwoodovi" class="chunk" data-nb-ref-number="41" data-nb-words="5" data-nb-chars="37"><span class="idea" data-nb-ref-number="41" id="idea41" data-nb-words="5" data-nb-chars="37">DOPIS Dr. SEWARDA ARTHURU HOLMWOODOVI</span></h3>
        <p class="chunk" data-nb-ref-number="42" data-nb-words="2" data-nb-chars="7"><span class="idea" data-nb-ref-number="42" id="idea42" data-nb-words="2" data-nb-chars="7"><em>2. září</em></span></p>
        <p class="chunk" data-nb-ref-number="43" data-nb-words="2" data-nb-chars="15"><span class="idea" data-nb-ref-number="43" id="idea43" data-nb-words="2" data-nb-chars="15">„Milý kamaráde,</span></p>
        <p class="chunk" data-nb-ref-number="44" data-nb-words="96" data-nb-chars="574"><span class="idea" data-nb-ref-number="44" id="idea44" data-nb-words="96" data-nb-chars="574">pokud jde o&nbsp;zdraví slečny Westenrové, chci Ti&nbsp;co&nbsp;nejrychleji sdělit, že&nbsp;podle mého názoru se&nbsp;u&nbsp;ní neprojevuje žádná porucha funkcí nebo choroba. Přitom ovšem nejsem ani trochu spokojen s&nbsp;jejím vzezřením; od&nbsp;posledního setkání se&nbsp;změnilo k&nbsp;horšímu. Musíš si&nbsp;ovšem uvědomit, že&nbsp;jsem neměl příležitost vyšetřit ji&nbsp;tak důkladně, jak bych si&nbsp;přál; naše přátelství je&nbsp;přece jen trochu na&nbsp;překážku, a&nbsp;tu nedokáže překlenout ani lékařská věda, ani zvyk. Raději Ti&nbsp;vylíčím, jak se&nbsp;všechno odehrálo, a&nbsp;z&nbsp;toho si&nbsp;můžeš vyvodit vlastní závěry. Poslyš tedy, co&nbsp;jsem učinil a&nbsp;co navrhuji.</span></p>
        <p class="chunk" data-nb-ref-number="45" data-nb-words="145" data-nb-chars="854"><span class="idea" data-nb-ref-number="45" id="idea45" data-nb-words="145" data-nb-chars="854">Zastihl jsem slečnu Westenrovou v&nbsp;dobré náladě. Byla u&nbsp;ní její matka a&nbsp;já jsem v&nbsp;několika vteřinách poznal, že&nbsp;se&nbsp;slečna Westenrová všemožně snaží matku oklamat a&nbsp;nepůsobit jí&nbsp;starosti. Ví, že&nbsp;k&nbsp;ní musí být ohleduplná, a&nbsp;pokud už&nbsp;nezná přesný důvod, tak ho&nbsp;alespoň vycítila. Naobědvali jsme se&nbsp;společně, a&nbsp;protože jsme se&nbsp;všichni snažili být veselí, dokázali jsme nakonec vnést do&nbsp;rozhovoru trochu nelíčené radosti. Chvíli nato si&nbsp;šla paní Westenrová lehnout a&nbsp;já zůstal s&nbsp;Lucy sám. Odebrali jsme se&nbsp;do&nbsp;jejího pokoje a&nbsp;cestou se&nbsp;Lucy tvářila stále vesele, protože jsme potkávali služebnictvo. Jakmile se&nbsp;však za&nbsp;námi zavřely dveře, spadla jí&nbsp;maska z&nbsp;tváře, Lucy sklesla s&nbsp;hlubokým povzdechem na&nbsp;židli a&nbsp;rukou si&nbsp;přikryla oči. Sotva jsem viděl, že&nbsp;její dobrá nálada vzala za&nbsp;své, využil jsem této reakce ke&nbsp;stanovení diagnózy. Lucy mi&nbsp;velmi něžně pravila:</span></p>
        <p class="chunk" data-nb-ref-number="46" data-nb-words="62" data-nb-chars="343"><span class="idea" data-nb-ref-number="46" id="idea46" data-nb-words="62" data-nb-chars="343">‚Ani vám nemusím zdůraznit, jak je&nbsp;mi&nbsp;proti mysli mluvit sama o&nbsp;sobě.‘ Upozornil jsem ji, že&nbsp;vše, co&nbsp;lidé lékařům svěřují, je&nbsp;tajemstvím a&nbsp;že si&nbsp;o&nbsp;ni děláš vážné starosti. Ihned pochopila, kam mířím, a&nbsp;bez okolků rozhodla: ‚Řekněte Arthurovi, co&nbsp;uznáte za&nbsp;vhodné. Nejde přece vůbec o&nbsp;mne, nýbrž jen a&nbsp;jen o&nbsp;něho.‘ Mohu být tedy úplně otevřený.</span></p>
        <p class="chunk" data-nb-ref-number="47" data-nb-words="431" data-nb-chars="2595"><span class="idea" data-nb-ref-number="47" id="idea47" data-nb-words="431" data-nb-chars="2595">Bylo zcela zjevné, že&nbsp;je&nbsp;pobledlá, nezpozoroval jsem však obvyklé příznaky chudokrevnosti a&nbsp;čirou náhodou jsem do­konce mohl prozkoumat i&nbsp;složení její krve. Když totiž otvírala vzpříčené okno, sesmeklo se&nbsp;lanko a&nbsp;Lucy si&nbsp;nepatrně pořezala ruku o&nbsp;střepinu. Samo o&nbsp;sobě to&nbsp;nebylo nic vážného, poskytlo mi&nbsp;to&nbsp;však vítanou příležitost; vzal jsem jí&nbsp;několik kapek krve a&nbsp;podrobil je&nbsp;rozboru. Kvalitativní analýza ukazuje na&nbsp;zcela normální složení, a&nbsp;dokonce si&nbsp;dovoluji tvrdit, že&nbsp;svědčí o&nbsp;výborném zdravotním stavu. Ani další vyšetření ostatních funkcí nedává důvod k&nbsp;obavám; někde však nějaká příčina být musí, a&nbsp;já jsem proto dospěl k&nbsp;závěru, že&nbsp;to&nbsp;je&nbsp;asi něco psychického. Lucy si&nbsp;stěžuje, že&nbsp;občas má&nbsp;potíže s&nbsp;dýcháním, že&nbsp;mívá těžké, letargické spaní se&nbsp;zneklidňujícími sny, z&nbsp;nichž si&nbsp;však nic nepamatuje. Tvrdí, že&nbsp;už&nbsp;jako dítě trpěla náměsíč­ností a&nbsp;že se&nbsp;jí&nbsp;za&nbsp;pobytu ve&nbsp;Whitby tento návyk vrátil. Jednou dokonce odešla v&nbsp;noci z&nbsp;domu a&nbsp;došla až&nbsp;na&nbsp;Východní útes, kde ji&nbsp;našla slečna Murrayová; v&nbsp;poslední době však se&nbsp;jí&nbsp;tento návyk už&nbsp;nevracel. Dělá mi&nbsp;to&nbsp;starosti, a&nbsp;proto jsem učinil to, co&nbsp;považuji za&nbsp;nejlepší: napsal jsem svému starému příteli a&nbsp;učiteli, profesoru Van Helsingovi do&nbsp;Amsterodamu. Ten zná o&nbsp;záhadných nemocech víc než kdokoli jiný na&nbsp;světě. Požádal jsem ho, aby sem přijel, a&nbsp;protožes mi&nbsp;řekl, že&nbsp;všechny výdaje hradíš Ty, zmínil jsem se&nbsp;i&nbsp;o&nbsp;Tobě a&nbsp;Tvém vztahu ke&nbsp;slečně Westenrové. Tento postup je, milý brachu, jenom ve&nbsp;shodě s&nbsp;Tvými přáními, a&nbsp;jsem přešťasten a&nbsp;velmi hrdý, že&nbsp;něco pro ni&nbsp;mohu udělat. Vzhledem k&nbsp;našemu osobnímu vztahu bude totiž Van Helsing ochoten učinit pro mě&nbsp;cokoli. Ať&nbsp;už&nbsp;tedy přijede z&nbsp;jakéhokoliv podnětu, budeme se&nbsp;muset zařídit podle jeho přání. Je&nbsp;to&nbsp;zdánlivě panovačný chlapík, takový je&nbsp;ovšem jen proto, že&nbsp;to, o&nbsp;čem mluví, zná lépe než kdokoli jiný. Je&nbsp;filosof, metafyzik a&nbsp;jeden z&nbsp;nejvzdělanějších vědců naší doby; a&nbsp;podle mého přesvědčení je&nbsp;absolutně svobodomyslný. Navíc má&nbsp;nervy ze&nbsp;železa, je&nbsp;chladný jako ocel, ničím se&nbsp;nedá zviklat, dokonale se&nbsp;ovládá, je&nbsp;snášenlivý; má&nbsp;tedy samé ušlechtilé vlastnosti, které jsou přímo požehnáním, a&nbsp;k&nbsp;tomu všemu má&nbsp;to&nbsp;nejlaskavější a&nbsp;nejupřímnější srdce na&nbsp;světě. To&nbsp;všechno dohromady tvoří jeho výzbroj pro ušlechtilé dílo, které koná pro lidstvo, dílo jak teoretické, tak praktické, protože jeho rozhled je&nbsp;stejně široký jako jeho všeobjímající soucit. Sděluji Ti&nbsp;tato fakta proto, abys pochopil, proč k&nbsp;němu chovám takovou důvěru. Požádal jsem ho, aby přijel okamžitě. Slečnu Westenrovou uvidím zase zítra. Setkáme se&nbsp;v&nbsp;obchodním domě, abych příliš častými návštěvami nepolekal její matku.</span></p>
        <p class="chunk" data-nb-ref-number="48" data-nb-words="4" data-nb-chars="25"><span class="idea" data-nb-ref-number="48" id="idea48" data-nb-words="4" data-nb-chars="25">Srdečně Tvůj JOHN SEWARD“</span></p>
        <h3 id="dopis-mudr-phdr-litdr-atd-atd-abrahama" class="chunk" data-nb-ref-number="49" data-nb-words="7" data-nb-chars="45"><span class="idea" data-nb-ref-number="49" id="idea49" data-nb-words="7" data-nb-chars="45">DOPIS MUDr., PHDr., LITDr. atd. atd. ABRAHAMA</span></h3>
        <p class="chunk" data-nb-ref-number="50" data-nb-words="4" data-nb-chars="26"><span class="idea" data-nb-ref-number="50" id="idea50" data-nb-words="4" data-nb-chars="26">VAN HELSINGA Dr. SEWARDOVI</span></p>
        <p class="chunk" data-nb-ref-number="51" data-nb-words="2" data-nb-chars="7"><span class="idea" data-nb-ref-number="51" id="idea51" data-nb-words="2" data-nb-chars="7"><em>2. září</em></span></p>
        <p class="chunk" data-nb-ref-number="52" data-nb-words="3" data-nb-chars="18"><span class="idea" data-nb-ref-number="52" id="idea52" data-nb-words="3" data-nb-chars="18">„Můj milý příteli,</span></p>
        <p class="chunk" data-nb-ref-number="53" data-nb-words="176" data-nb-chars="1019"><span class="idea" data-nb-ref-number="53" id="idea53" data-nb-words="176" data-nb-chars="1019">obdržel jsem Váš dopis a&nbsp;ihned se&nbsp;k&nbsp;Vám rozjíždím. Naštěstí mohu odjeti okamžitě, aniž ublížím těm, kteří se&nbsp;svěřili do&nbsp;mé&nbsp;péče. Jinak by&nbsp;na&nbsp;to&nbsp;ti, kdo se&nbsp;svěřili do&nbsp;mé&nbsp;péče, doplatili, protože jakmile mě&nbsp;můj přítel zavolá na&nbsp;pomoc kvůli svým drahým, ihned se&nbsp;k&nbsp;němu rozjedu. Vyličte svému příteli, jak jste mi&nbsp;kdysi rychle vysál z&nbsp;rány jed ze&nbsp;sněti z&nbsp;onoho nože, který se&nbsp;našemu druhému příteli, příliš nervóznímu, smekl. Tím jste pro něho ve&nbsp;chvíli, kdy se&nbsp;dožaduje mé&nbsp;pomoci a&nbsp;Vy o&nbsp;ni prosíte, učinil víc, než by&nbsp;mohlo dokázati všechno jeho velké jmění. I&nbsp;když je&nbsp;pro mě&nbsp;dvojnásobná radost učiniti něco pro něho, Vašeho přítele, přece jen přijíždím za&nbsp;Vámi. Objednejte mi&nbsp;tedy pokoje v&nbsp;hotelu Great Eastern, abych Vám mohl býti nablízku, a&nbsp;zařiďte prosím, abychom tu&nbsp;mladou dámu mohli navštíviti zítra nepříliš pozdě, protože se&nbsp;pravděpodobně budu muset ještě týž večer vrátiti do&nbsp;Amsterodamu. Jestliže toho ovšem bude třeba, přijedu znovu za&nbsp;tři dny a&nbsp;v&nbsp;případě nezbytnosti pobudu déle. Zatím sbohem, příteli Johne.</span></p>
        <p class="chunk" data-nb-ref-number="54" data-nb-words="2" data-nb-chars="12"><span class="idea" data-nb-ref-number="54" id="idea54" data-nb-words="2" data-nb-chars="12">VAN HELSING“</span></p>
        <h3 id="dopis-dr-sewarda" class="chunk" data-nb-ref-number="55" data-nb-words="3" data-nb-chars="17"><span class="idea" data-nb-ref-number="55" id="idea55" data-nb-words="3" data-nb-chars="17">DOPIS Dr. SEWARDA</span></h3>
        <p class="chunk" data-nb-ref-number="56" data-nb-words="3" data-nb-chars="30"><span class="idea" data-nb-ref-number="56" id="idea56" data-nb-words="3" data-nb-chars="30">CTIHODNÉMU ARTHURU HOLMWOODOVI</span></p>
        <p class="chunk" data-nb-ref-number="57" data-nb-words="2" data-nb-chars="7"><span class="idea" data-nb-ref-number="57" id="idea57" data-nb-words="2" data-nb-chars="7"><em>3. září</em></span></p>
        <p class="chunk" data-nb-ref-number="58" data-nb-words="2" data-nb-chars="11"><span class="idea" data-nb-ref-number="58" id="idea58" data-nb-words="2" data-nb-chars="11">„Milý Arte,</span></p>
        <p class="chunk" data-nb-ref-number="59" data-nb-words="222" data-nb-chars="1289"><span class="idea" data-nb-ref-number="59" id="idea59" data-nb-words="222" data-nb-chars="1289">Van Helsing přijel a&nbsp;odjel. Zajel se&nbsp;mnou do&nbsp;Hillinghamu a&nbsp;Lucy už&nbsp;zařídila, aby matka obědvala mimo dům, takže jsme s&nbsp;ní byli sami. Van Helsing pacientku velmi důkladně vyšetřil. Podá mi&nbsp;zprávu a&nbsp;já&nbsp;Ti&nbsp;ihned napíši, protože jsem se&nbsp;pochopitelně nezúčastnil prohlídky. Bohužel si&nbsp;zřejmě dělá velké starosti, řekl však, že&nbsp;si&nbsp;to&nbsp;musí promyslet. Když jsem mu&nbsp;pověděl o&nbsp;našem přátelství a&nbsp;jak mi&nbsp;v&nbsp;této záležitosti důvěřuješ, řekl: ‚Musíte mu&nbsp;říci vše, co&nbsp;si&nbsp;myslíte. Domníváte-li se, že&nbsp;víte, co&nbsp;si&nbsp;myslím, řekněte mu&nbsp;to, chcete-li. Ne, já&nbsp;nežertuji. Tohle není žert, ale otázka života a&nbsp;smrti, snad i&nbsp;víc.‘ Otázal jsem se&nbsp;ho, co&nbsp;tím myslí; byl totiž velmi vážný. To&nbsp;bylo krátce poté, co&nbsp;jsme se&nbsp;vrátili do&nbsp;města a&nbsp;Van Helsing před návratem do&nbsp;Amsterodamu ještě svačil. Víc mi&nbsp;však prozradit nechtěl. Nesmíš se&nbsp;na&nbsp;něj zlobit, Arte, protože právě tato zdrženlivost svědčí, že&nbsp;mu&nbsp;mozek pracuje na&nbsp;plné obrátky k&nbsp;jejímu dobru. Ujišťuji Tě, že&nbsp;promluví zcela otevřeně, až&nbsp;nadejde čas. Pověděl jsem mu&nbsp;tedy, že&nbsp;Ti&nbsp;podám zprávu o&nbsp;naší návštěvě tak, jako bych sepisoval nějakou odbornou stať pro <em>Daily Telegraph</em>. Ani na&nbsp;to&nbsp;nezareagoval, jenom prohlásil, že&nbsp;v&nbsp;Londýně už&nbsp;není tolik špíny jako za&nbsp;jeho studentských dob. Jeho zprávu mám dostat zítra, pokud ji&nbsp;stačí vyhotovit. Rozhodně mi&nbsp;však napíše.</span></p>
        <p class="chunk" data-nb-ref-number="60" data-nb-words="121" data-nb-chars="707"><span class="idea" data-nb-ref-number="60" id="idea60" data-nb-words="121" data-nb-chars="707">A&nbsp;teď k&nbsp;návštěvě. Lucy byla veselejší než onoho dne, kdy jsem se&nbsp;s&nbsp;ní setkal poprvé, a&nbsp;rozhodně vypadala líp. Není už&nbsp;tak příšerně bledá, což Tě&nbsp;tehdy tak vyděsilo, a&nbsp;její dech byl normální. K&nbsp;profesorovi byla velmi milá (taková ostatně bývá vždycky) a&nbsp;celou záležitost se&nbsp;mu&nbsp;snažila ulehčit; bylo ovšem jasné, že&nbsp;se&nbsp;chudinka musí hodně přemáhat. Van Helsing si&nbsp;toho zřejmě také všiml; zachytil jsem totiž jeho rychlý pohled zpod hustého obočí, který znám už&nbsp;tak dlouho. Nato se&nbsp;rozhovořil o&nbsp;všem možném, jen ne&nbsp;o&nbsp;nás a&nbsp;o&nbsp;nemocech, a&nbsp;počínal si&nbsp;přitom tak neobyčejně obratně, že&nbsp;se&nbsp;Lucyina předstíraná veselost změnila ve&nbsp;skutečnou. Pak zavedl jakoby mimochodem rozhovor na&nbsp;svou návštěvu a&nbsp;přívětivě pravil:</span></p>
        <p class="chunk" data-nb-ref-number="61" data-nb-words="321" data-nb-chars="1802"><span class="idea" data-nb-ref-number="61" id="idea61" data-nb-words="321" data-nb-chars="1802">‚Má milá mladá slečno, velmi mě&nbsp;těší, že&nbsp;jsem vás poznal, zejména proto, že&nbsp;vás mají všichni rádi. To&nbsp;značí hodně, má&nbsp;drahá, i&nbsp;kdyby tu&nbsp;bylo něco, co&nbsp;nevidím. Řekli mi, že&nbsp;jste sklíčená a&nbsp;bledá jako smrt. Těm říkám: Pf!‘ A&nbsp;luskl prsty na&nbsp;mě&nbsp;a&nbsp;pokračoval: ‚Ale já&nbsp;a&nbsp;vy jim dokážeme, jak se&nbsp;mýlí. Jak jen on,‘ a&nbsp;vyznamenal mě&nbsp;týmž pohledem i&nbsp;gestem, kterým mne kdysi vyznamenal ve&nbsp;svém semináři při jedné zvláštní příležitosti, či&nbsp;spíše po&nbsp;ní, kterou mi&nbsp;nikdy neopomene připomenout, ‚může něco vědět o&nbsp;mladých dámách? Vždyť se&nbsp;zabývá jen těmi svými blázny a&nbsp;navrací je&nbsp;šťastnému životu i&nbsp;těm, kdo je&nbsp;milují. Je&nbsp;to&nbsp;trudná práce, ale, ach, patří k&nbsp;těm, za&nbsp;něž se&nbsp;nám dostává odměny, že&nbsp;můžeme rozsévat štěstí. Jenže mladé dámy! Vždyť nemá ani manželku, ani dceru, a&nbsp;mladí se&nbsp;nesvěřují o&nbsp;sobě mladým, ale starým, jako jsem já, kdo znají tolik bolestí a&nbsp;jejich příčiny. Proto ho, má&nbsp;drahá, pošleme do&nbsp;zahrady, aby si&nbsp;tam vykouřil doutník, a&nbsp;sami si&nbsp;tady zatím hezky popovídáme.‘ Zařídil jsem se&nbsp;podle jeho pokynu a&nbsp;procházel se&nbsp;po&nbsp;zahradě. Za&nbsp;chvíli přistoupil k&nbsp;oknu a&nbsp;zavolal mě&nbsp;dovnitř. Tvářil se&nbsp;vážně a&nbsp;řekl: ‚Provedl jsem důkladné vyšetření, ale žádnou funkční poruchu jsem nezjistil. Souhlasím, že&nbsp;ztratila hodně krve; byla tu, ale už&nbsp;tu&nbsp;není. Její stav ovšem žádným způsobem nesvědčí o&nbsp;chudokrevnosti. Požádal jsem ji, ať&nbsp;mi&nbsp;sem pošle služebnou, abych jí&nbsp;mohl položiti jednu či&nbsp;dvě otázky a&nbsp;nic neopomenul. Stejně vím, co&nbsp;mi&nbsp;poví. A&nbsp;přesto tu&nbsp;musí existovati nějaký důvod; každá věc nutně má&nbsp;svůj důvod. Musím se&nbsp;vrátiti domů a&nbsp;přemýšleti. Musíte mi&nbsp;každý den posílati telegram. Kdyby se&nbsp;něco stalo, opět přijedu. Ta&nbsp;choroba&nbsp;– vždyť necítiti se&nbsp;dobře je&nbsp;přece choroba&nbsp;– mě&nbsp;zajímá, a&nbsp;ta sladká mladá dáma mě&nbsp;zajímá také. Okouzluje mě&nbsp;a&nbsp;přijedu kvůli ní, pokud bych nepřijel kvůli vám nebo té&nbsp;chorobě.‘</span></p>
        <p class="chunk" data-nb-ref-number="62" data-nb-words="94" data-nb-chars="518"><span class="idea" data-nb-ref-number="62" id="idea62" data-nb-words="94" data-nb-chars="518">Víc mi&nbsp;toho nebyl ochoten říci, jak jsem Ti&nbsp;už&nbsp;napsal, i&nbsp;když jsme byli sami. A&nbsp;teď tedy, Arte, víš zrovna tolik co&nbsp;já. Budu na&nbsp;ni&nbsp;dávat bedlivý pozor. Doufám, že&nbsp;se&nbsp;Tvému ubohému otci daří líp. Musí to&nbsp;být pro Tebe strašné, milý starý brachu, octnout se&nbsp;v&nbsp;takové situaci mezi dvěma lidmi, kteří jsou Ti&nbsp;oba tolik drazí. Vím, co&nbsp;považuješ za&nbsp;svou synovskou povinnost, a&nbsp;je správné, že&nbsp;ji&nbsp;dodržuješ; bude-li ovšem třeba, vzkážu Ti, abys okamžitě přijel k&nbsp;Lucy. Nemusíš si&nbsp;proto dělat zbytečné obavy, dokud Ti&nbsp;nenapíši.“</span></p>
        <h3 id="deník-dr-sewarda-1" class="chunk" data-nb-ref-number="63" data-nb-words="3" data-nb-chars="17"><span class="idea" data-nb-ref-number="63" id="idea63" data-nb-words="3" data-nb-chars="17">DENÍK Dr. SEWARDA</span></h3>
        <p class="chunk" data-nb-ref-number="64" data-nb-words="79" data-nb-chars="499"><span class="idea" data-nb-ref-number="64" id="idea64" data-nb-words="79" data-nb-chars="499"><em>4. září.</em>&nbsp;– Náš zoofágní pacient neustále upoutává náš zájem. Měl zatím pouze jeden záchvat, včera v&nbsp;neobvyklou hodinu. Krátce před polednem začal být neklidný. Ošetřovatel včas rozpoznal symptomy a&nbsp;přivolal pomoc. Naštěstí muži rychle přiběhli a&nbsp;dostavili se&nbsp;v&nbsp;nejvyšší čas, protože v&nbsp;okamžiku, kdy odbíjelo poledne, Renfield se&nbsp;tak rozzuřil, že&nbsp;ho&nbsp;ošetřovatelé ovládli jen s&nbsp;vypětím všech sil. Asi za&nbsp;pět minut se&nbsp;však začal postupně uklidňovat a&nbsp;nakonec upadl do&nbsp;melancholie, v&nbsp;níž stále setrvává.</span></p>
        <p class="chunk" data-nb-ref-number="65" data-nb-words="86" data-nb-chars="521"><span class="idea" data-nb-ref-number="65" id="idea65" data-nb-words="86" data-nb-chars="521">Podle ošetřovatelova vyjádření Renfield při záchvatu strašlivě křičel; když jsem se&nbsp;vrátil, čekala na&nbsp;mě&nbsp;spousta práce; musel jsem se&nbsp;postarat o&nbsp;několik pacientů, kteří z&nbsp;toho křiku byli úplně vyděšeni. Chápu, že&nbsp;to&nbsp;na&nbsp;ně&nbsp;tak zapůsobilo, vždyť křik rozrušil i&nbsp;mě, ačkoli jsem byl dost daleko. Teď už&nbsp;v&nbsp;ústavu skončilo podávání oběda a&nbsp;můj pacient stále ještě sedí zadumaně v&nbsp;koutě s&nbsp;tupým, zachmuřeným a&nbsp;truchlivým výrazem v&nbsp;obličeji, jenž spíš něco naznačuje, než přímo dokazuje. Stále tomu ještě nemohu přijít na&nbsp;kloub!</span></p>
        <p class="chunk" data-nb-ref-number="66" data-nb-words="163" data-nb-chars="927"><span class="idea" data-nb-ref-number="66" id="idea66" data-nb-words="163" data-nb-chars="927"><em>Později.</em>&nbsp;– Další změna u&nbsp;mého pacienta. V&nbsp;pět hodin jsem k&nbsp;němu zašel a&nbsp;zastihl ho&nbsp;navenek šťastného a&nbsp;spokojeného jako kdysi. Chytal mouchy, pojídal je&nbsp;a&nbsp;jejich počet zaznamenával nehtem na&nbsp;okraj dveří do&nbsp;mezer mezi polštářováním. Když mě&nbsp;spatřil, přistoupil ke&nbsp;mně, omlouval se&nbsp;za&nbsp;své špatné chování a&nbsp;velmi pokorně a&nbsp;podlízavě prosil, abych ho&nbsp;poslal zpět do&nbsp;jeho pokoje a&nbsp;vrátil mu&nbsp;zápisník. Považoval jsem za&nbsp;správné mu&nbsp;vyhovět. Teď je&nbsp;tedy zpět ve&nbsp;svém pokoji, okno má&nbsp;otevřené, na&nbsp;okenní parapet vysypal cukr, který dostal k&nbsp;čaji, a&nbsp;sklízí na&nbsp;něm celkem slušnou úrodu much. Zatím je&nbsp;nejí, nýbrž je&nbsp;dává do&nbsp;krabice a&nbsp;jako kdysi už&nbsp;hledá v&nbsp;koutech pokoje pavouky. Pokoušel jsem se&nbsp;přimět ho&nbsp;k&nbsp;rozhovoru o&nbsp;minulých dnech, protože by&nbsp;mi&nbsp;nesmírně pomohla jakákoli stopa vedoucí ke&nbsp;sledu jeho myšlenek, jenže on&nbsp;se&nbsp;nedal nachytat. Chvilku se&nbsp;tvářil velmi smutně a&nbsp;neosobním hlasem, jako by&nbsp;mluvil spíš k&nbsp;sobě než ke&nbsp;mně, řekl:</span></p>
        <p class="chunk" data-nb-ref-number="67" data-nb-words="49" data-nb-chars="255"><span class="idea" data-nb-ref-number="67" id="idea67" data-nb-words="49" data-nb-chars="255">„Je po&nbsp;všem! Je&nbsp;po&nbsp;všem! Opustil mě. Teď už&nbsp;nemám žádnou naději, pokud se&nbsp;o&nbsp;to nepostarám sám.“ Nato se&nbsp;ke&nbsp;mně prudce a&nbsp;odhodlaně obrátil a&nbsp;pravil: „Doktore, mohl byste být tak převelice laskav a&nbsp;opatřit mi&nbsp;o&nbsp;něco víc cukru? Myslím, že&nbsp;by&nbsp;mi&nbsp;to&nbsp;prospělo.“</span></p>
        <p class="chunk" data-nb-ref-number="68" data-nb-words="5" data-nb-chars="27"><span class="idea" data-nb-ref-number="68" id="idea68" data-nb-words="5" data-nb-chars="27">„A&nbsp;mouchy?“ zeptal jsem se.</span></p>
        <p class="chunk" data-nb-ref-number="69" data-nb-words="51" data-nb-chars="294"><span class="idea" data-nb-ref-number="69" id="idea69" data-nb-words="51" data-nb-chars="294">„Ano! Mouchy ho&nbsp;také mají rády a&nbsp;já mám rád mouchy; proto ho&nbsp;mám rád.“ A&nbsp;pak si&nbsp;někteří ignoranti myslí, že&nbsp;šílenci neumějí argumentovat. Přinesl jsem mu&nbsp;dvojitou dávku, a&nbsp;když jsem od&nbsp;něho odcházel, byl snad tím nejšťastnějším člověkem pod sluncem. Kéž bych jen dokázal vniknout do&nbsp;jeho mysli!</span></p>
        <p class="chunk" data-nb-ref-number="70" data-nb-words="243" data-nb-chars="1497"><span class="idea" data-nb-ref-number="70" id="idea70" data-nb-words="243" data-nb-chars="1497"><em>Půlnoc.</em>&nbsp;– Další změna. Právě když jsem se&nbsp;vrátil z&nbsp;návštěvy u&nbsp;slečny Westenrové, které se&nbsp;daří mnohem lépe, a&nbsp;pozoroval od&nbsp;naší brány západ slunce, dolehly ke&nbsp;mně jeho výkřiky. Renfieldův pokoj je&nbsp;na&nbsp;stejné straně budovy, a&nbsp;proto jsem všechno slyšel zřetelněji než ráno. Zdrtilo mě, že&nbsp;jsem se&nbsp;musel obrátit od&nbsp;nádherné, jakoby do&nbsp;oparu ponořené krásy západu slunce nad Londýnem a&nbsp;jeho sinavými světly, fialovými stíny a&nbsp;nejrozmanitějšími skvělými odstíny objevujícími se&nbsp;stejně na&nbsp;šedivých mracích jako v&nbsp;kalných vodách, a&nbsp;že si&nbsp;musím uvědomit onu zachmuřenou strohost té&nbsp;chladné kamenné budovy, plné dýchajících ubožáků, i&nbsp;své opuštěné srdce, které tohle všechno musí vydržet. Vešel jsem k&nbsp;Renfieldovi právě ve&nbsp;chvíli, kdy slunce zapadalo. Oknem bylo vidět klesající rudý kotouč. Čím hlouběji slunce zapadalo, tím víc se&nbsp;mírnil Renfieldův záchvat, a&nbsp;v&nbsp;okamžiku, kdy se&nbsp;slunce ztratilo za&nbsp;obzorem, vysmekl se&nbsp;Renfield jako neživá hmota z&nbsp;rukou, které ho&nbsp;držely, a&nbsp;zhroutil se&nbsp;na&nbsp;podlahu. Je&nbsp;ovšem fantastické, jak neobyčejně velkou intelektuální reku­perační schopnost mají šílenci&nbsp;– za&nbsp;několik málo minut se&nbsp;úplně klidně zvedl a&nbsp;podíval se&nbsp;kolem sebe. Pokynul jsem ošetřovatelům, aby ho&nbsp;nechali volně stát; byl jsem zvědav, co&nbsp;udělá. Šel rovnou k&nbsp;oknu a&nbsp;smetl krystalky cukru, nato uchopil krabičku s&nbsp;mouchami, obsah vytřepal z&nbsp;okna a&nbsp;krabičku vyhodil. Pak okno zavřel, přešel přes pokoj a&nbsp;usedl na&nbsp;lůžko. Velmi mě&nbsp;to&nbsp;všechno překvapilo a&nbsp;zeptal jsem se&nbsp;ho: „To už&nbsp;nebudete chytat žádné mouchy?“</span></p>
        <p class="chunk" data-nb-ref-number="71" data-nb-words="79" data-nb-chars="480"><span class="idea" data-nb-ref-number="71" id="idea71" data-nb-words="79" data-nb-chars="480">„Ne,“ odpověděl, „všechno tohle neřádstvo mi&nbsp;už&nbsp;leze krkem!“ Ten chlapík je&nbsp;opravdu ohromně zajímavým předmětem pro studium. Kdybych mu&nbsp;jen mohl na&nbsp;okamžik nahlédnout do&nbsp;mysli nebo vystihnout příčiny těch náhlých výbuchů zuřivosti. Počkat! Třeba tu&nbsp;je&nbsp;nějaký klíč&nbsp;– co&nbsp;kdyby se&nbsp;dalo zjistit, proč dnes došlo k&nbsp;záchvatům přesně v&nbsp;poledne a&nbsp;při západu slunce? Může snad slunce mít v&nbsp;určitých obdobích škodlivý vliv na&nbsp;některé lidi&nbsp;– jaký u&nbsp;jiných lidí vyvolává někdy měsíc? Uvidíme.</span></p>
        <h3 id="telegram-dr-sewarda-londýn-van-helsingovi-amsterodam" class="chunk" data-nb-ref-number="72" data-nb-words="7" data-nb-chars="56"><span class="idea" data-nb-ref-number="72" id="idea72" data-nb-words="7" data-nb-chars="56">TELEGRAM Dr. SEWARDA, LONDÝN, VAN HELSINGOVI, AMSTERODAM</span></h3>
        <p class="chunk" data-nb-ref-number="73" data-nb-words="7" data-nb-chars="38"><span class="idea" data-nb-ref-number="73" id="idea73" data-nb-words="7" data-nb-chars="38">„<em>4. září.</em>&nbsp;– Pacientce dnes opět lépe.“</span></p>
        <h3 id="telegram-dr-sewarda-londýn-van-helsingovi-amsterodam-1" class="chunk" data-nb-ref-number="74" data-nb-words="7" data-nb-chars="56"><span class="idea" data-nb-ref-number="74" id="idea74" data-nb-words="7" data-nb-chars="56">TELEGRAM Dr. SEWARDA, LONDÝN, VAN HELSINGOVI, AMSTERODAM</span></h3>
        <p class="chunk" data-nb-ref-number="75" data-nb-words="19" data-nb-chars="127"><span class="idea" data-nb-ref-number="75" id="idea75" data-nb-words="19" data-nb-chars="127">„<em>5. září</em>.&nbsp;– Zdravotní stav pacientky podstatně lepší. Chuť k&nbsp;jídlu dobrá, spánek pravidelný, nálada znamenitá, barva se&nbsp;vrací.“</span></p>
        <h3 id="telegram-dr-sewarda-londýn-van-helsingovi-amsterodam-2" class="chunk" data-nb-ref-number="76" data-nb-words="7" data-nb-chars="56"><span class="idea" data-nb-ref-number="76" id="idea76" data-nb-words="7" data-nb-chars="56">TELEGRAM Dr. SEWARDA, LONDÝN, VAN HELSINGOVI, AMSTERODAM</span></h3>
        <p class="chunk" data-nb-ref-number="77" data-nb-words="19" data-nb-chars="128"><span class="idea" data-nb-ref-number="77" id="idea77" data-nb-words="19" data-nb-chars="128">„<em>6. září.</em>&nbsp;– Zdrcující změna k&nbsp;horšímu. Přijeďte ihned, neztrácejte ani hodinu. Holmwoodovi zatelegrafuji&nbsp;až po&nbsp;rozmluvě s&nbsp;vámi.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>