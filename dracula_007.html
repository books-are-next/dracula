<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 2">
    <meta name="apple-mobile-web-app-capable" content="yes">
    <title>Kapitola 2</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./dracula_006.html">
    <link rel="next" href="./dracula_008.html">
    <meta name="nb-order" content="3">
    <link rel="self" href="dracula_007.html">
    <meta name="nb-identifier" content="stoker-dracula-aa7506b">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4496" data-nb-chars="26681">
    <nav role="doc-toc">
      <ul class="plain section">
        <li><a href="dracula_005.html">Poznámka autora</a></li>
        <li><a href="dracula_006.html">Kapitola 1</a></li>
        <li><a href="dracula_007.html">Kapitola 2</a></li>
        <li><a href="dracula_008.html">Kapitola 3</a></li>
        <li><a href="dracula_009.html">Kapitola 4</a></li>
        <li><a href="dracula_010.html">Kapitola 5</a></li>
        <li><a href="dracula_011.html">Kapitola 6</a></li>
        <li><a href="dracula_012.html">Kapitola 7</a></li>
        <li><a href="dracula_013.html">Kapitola 8</a></li>
        <li><a href="dracula_014.html">Kapitola 9</a></li>
        <li><a href="dracula_015.html">Kapitola 10</a></li>
        <li><a href="dracula_016.html">Kapitola 11</a></li>
        <li><a href="dracula_017.html">Kapitola 12</a></li>
        <li><a href="dracula_018.html">Kapitola 13</a></li>
        <li><a href="dracula_019.html">Kapitola 14</a></li>
        <li><a href="dracula_020.html">Kapitola 15</a></li>
        <li><a href="dracula_021.html">Kapitola 16</a></li>
        <li><a href="dracula_022.html">Kapitola 17</a></li>
        <li><a href="dracula_023.html">Kapitola 18</a></li>
        <li><a href="dracula_024.html">Kapitola 19</a></li>
        <li><a href="dracula_025.html">Kapitola 20</a></li>
        <li><a href="dracula_026.html">Kapitola 21</a></li>
        <li><a href="dracula_027.html">Kapitola 22</a></li>
        <li><a href="dracula_028.html">Kapitola 23</a></li>
        <li><a href="dracula_029.html">Kapitola 24</a></li>
        <li><a href="dracula_030.html">Kapitola 25</a></li>
        <li><a href="dracula_031.html">Kapitola 26</a></li>
        <li><a href="dracula_032.html">Kapitola 27</a></li>
        <li><a href="dracula_033.html">Poznámka</a></li>
        <li><a href="dracula_034.html">Nejslavnější horror</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Kapitola 2</span></h1>
        <section>
          <h3 id="deník-jonathana-harkera" class="chunk" data-nb-ref-number="2" data-nb-words="3" data-nb-chars="23"><span class="idea" data-nb-ref-number="2" id="idea2" data-nb-words="3" data-nb-chars="23">DENÍK JONATHANA HARKERA</span></h3>
          <p class="chunk" data-nb-ref-number="3" data-nb-words="1" data-nb-chars="13"><span class="idea" data-nb-ref-number="3" id="idea3" data-nb-words="1" data-nb-chars="13"><em>(Pokračování)</em></span></p>
          <p class="chunk" data-nb-ref-number="4" data-nb-words="52" data-nb-chars="309"><span class="idea" data-nb-ref-number="4" id="idea4" data-nb-words="52" data-nb-chars="309"><em>5. května.</em>&nbsp;– Asi jsem spal, za&nbsp;bdělého stavu bych si&nbsp;byl totiž určitě všiml, že&nbsp;se&nbsp;blížíme k&nbsp;tak pozoruhodnému místu. V&nbsp;příšeří vypadalo nádvoří značně rozlehle, a&nbsp;protože do&nbsp;něho ústilo několik tmavých klenutých průjezdů, zdálo se&nbsp;snad větší, než ve&nbsp;skutečnosti bylo. Za&nbsp;denního světla jsem je&nbsp;dosud neviděl.</span></p>
          <p class="chunk" data-nb-ref-number="5" data-nb-words="114" data-nb-chars="700"><span class="idea" data-nb-ref-number="5" id="idea5" data-nb-words="114" data-nb-chars="700">Hned jak bryčka zastavila, kočí seskočil a&nbsp;napřáhl ke&nbsp;mně ruku, aby mi&nbsp;pomohl vystoupit. Opět jsem si&nbsp;chtě nechtě musel uvědomit jeho obrovskou sílu. Jeho ruka mi&nbsp;připadala jako ocelový svěrák, který by&nbsp;mi&nbsp;rozdrtil prsty, kdyby si&nbsp;to&nbsp;přál. Pak kočí vytáhl má&nbsp;zavazadla a&nbsp;postavil je&nbsp;vedle mne na&nbsp;zem. Stál jsem přímo před starými širokými dveřmi, pobitými velkými železnými hřeby a&nbsp;zasazenými do&nbsp;dveřního oblouku z&nbsp;mohutných kvádrů, které vystupovaly ze&nbsp;zdi. I&nbsp;v&nbsp;nejasném světle jsem postřehl bohatou výzdobu kamene, pochopitelně již ohlodanou zubem času i&nbsp;nepřízní počasí. Jak jsem tam stál, vyskočil kočí opět na&nbsp;kozlík a&nbsp;trhl otěžemi; koně vyrazili kupředu, bryčka projela temnou branou a&nbsp;zmizela.</span></p>
          <p class="chunk" data-nb-ref-number="6" data-nb-words="181" data-nb-chars="1082"><span class="idea" data-nb-ref-number="6" id="idea6" data-nb-words="181" data-nb-chars="1082">Zůstal jsem mlčky stát na&nbsp;místě, neboť jsem nevěděl, co&nbsp;dělat. Zvonek nebo klepátko nebyly nikde vidět a&nbsp;můj hlas by&nbsp;určitě nepronikl chmurnými zdmi a&nbsp;temnými otvory oken. Zdálo se&nbsp;mi, že&nbsp;už&nbsp;čekám nekonečně dlouho, a&nbsp;začaly se&nbsp;mě&nbsp;zmocňovat pochyby a&nbsp;obavy. Kam jsem se&nbsp;to&nbsp;vůbec dostal a&nbsp;mezi jaké lidi? Do&nbsp;jakého pochmurného dobrodružství jsem se&nbsp;to&nbsp;pustil? Je&nbsp;snad obvyklé, aby někdo poslal advokátního koncipienta vysvětlit cizinci, jak koupit nemovitost v&nbsp;Londýně? Advokátní koncipient! Tohle označení by&nbsp;se&nbsp;Mině nezamlouvalo. Advokát&nbsp;– vždyť jsem se&nbsp;právě před odjezdem z&nbsp;Londýna dozvěděl, že&nbsp;jsem úspěšně složil zkoušku, a&nbsp;jsem teď řádný právní zástupce! Začal jsem si&nbsp;mnout oči a&nbsp;štípat se, abych se&nbsp;přesvědčil, zda nespím. Celá záležitost mi&nbsp;připadala jako strašná noční můra a&nbsp;čekal jsem, že&nbsp;se&nbsp;najednou probudím, budu doma a&nbsp;okny se&nbsp;bude prodírat rozbřesk, jako se&nbsp;mi&nbsp;občas stávalo zrána po&nbsp;dnech přeplněných prací. Jenže tělo reagovalo na&nbsp;štípnutí a&nbsp;oči nepodléhaly klamu. Ne, nebyl to&nbsp;sen a&nbsp;byl jsem uprostřed Karpat. Nezbývalo než být trpělivý a&nbsp;čekat, až&nbsp;nadejde jitro.</span></p>
          <p class="chunk" data-nb-ref-number="7" data-nb-words="45" data-nb-chars="303"><span class="idea" data-nb-ref-number="7" id="idea7" data-nb-words="45" data-nb-chars="303">Sotva jsem dospěl k&nbsp;tomuto rozhodnutí, zaslechl jsem za&nbsp;velkými dveřmi těžké kroky a&nbsp;škvírami probleskovaly paprsky blížícího se&nbsp;světla. Pak zachřestily řetězy a&nbsp;zařinčely odsunované mohutné závory. V&nbsp;zámku se&nbsp;s&nbsp;hlasitým skřípáním, svědčícím o&nbsp;dlouhém nepoužívání, otočil klíč a&nbsp;velké dveře se&nbsp;otevřely.</span></p>
          <p class="chunk" data-nb-ref-number="8" data-nb-words="65" data-nb-chars="399"><span class="idea" data-nb-ref-number="8" id="idea8" data-nb-words="65" data-nb-chars="399">V&nbsp;nich stál vysoký starý muž, hladce vyholený až&nbsp;na&nbsp;dlouhý bílý knír, od&nbsp;hlavy k&nbsp;patě oděný černě, bez jediné barevné skvrny. V&nbsp;ruce držel starožitnou stříbrnou svítilnu bez cylindru nebo stínidla, jejíž otevřený plamen se&nbsp;zmítal v&nbsp;průvanu otevřených dveří a&nbsp;vrhal dlouhé mihotavé stíny. Starý muž mě&nbsp;dvorným posunkem pravé ruky vybídl k&nbsp;vstupu a&nbsp;výbornou angličtinou, ale s&nbsp;cizím přízvukem, pravil:</span></p>
          <p class="chunk" data-nb-ref-number="9" data-nb-words="70" data-nb-chars="387"><span class="idea" data-nb-ref-number="9" id="idea9" data-nb-words="70" data-nb-chars="387">„Buďte vítán v&nbsp;mém domě! Vejděte svobodně a&nbsp;z&nbsp;vlastní vůle!“ Nepohnul se, aby mi&nbsp;vykročil vstříc, nýbrž zůstal stát jako socha, jako by&nbsp;ho&nbsp;jeho posunek na&nbsp;uvítanou změnil v&nbsp;kámen. Jakmile jsem však překročil práh, prudce se&nbsp;naklonil, natáhl paži a&nbsp;sevřel mi&nbsp;ruku tak silně, až&nbsp;jsem sebou trhl&nbsp;– tím spíš, že&nbsp;se&nbsp;zdála studená jako led, víc ruka člověka mrtvého než živého. A&nbsp;znovu pravil:</span></p>
          <p class="chunk" data-nb-ref-number="10" data-nb-words="58" data-nb-chars="326"><span class="idea" data-nb-ref-number="10" id="idea10" data-nb-words="58" data-nb-chars="326">„Buďte vítán v&nbsp;mém domě! Vejděte svobodně. Buďte přesvědčen, že&nbsp;jste tu&nbsp;v&nbsp;bezpečí! A&nbsp;zanechte tu&nbsp;něco ze&nbsp;štěstí, které přinášíte!“ Stiskl mi&nbsp;ruku tak pevně, až&nbsp;jsem si&nbsp;vzpomněl na&nbsp;kočího, jehož obličej jsem nezahlédl, a&nbsp;na chvíli jsem zaváhal, zda člověk, s&nbsp;nímž mluvím, není on. Chtěl jsem se&nbsp;ujistit, a&nbsp;proto jsem se&nbsp;otázal:</span></p>
          <p class="chunk" data-nb-ref-number="11" data-nb-words="8" data-nb-chars="53"><span class="idea" data-nb-ref-number="11" id="idea11" data-nb-words="8" data-nb-chars="53">„Hrabě Dracula?“ Muž se&nbsp;zdvořile uklonil a&nbsp;odpověděl:</span></p>
          <p class="chunk" data-nb-ref-number="12" data-nb-words="52" data-nb-chars="298"><span class="idea" data-nb-ref-number="12" id="idea12" data-nb-words="52" data-nb-chars="298">„Já jsem Dracula, pane Harkere. Vítám vás ve&nbsp;svém domě. Vejděte, vzduch noci je&nbsp;chladný a&nbsp;vám je&nbsp;zajisté třeba jídla a&nbsp;odpočinku.“ Při těchto slovech pověsil lucernu na&nbsp;konzolu ve&nbsp;zdi, přikročil ke&nbsp;mně a&nbsp;chopil se&nbsp;mých zavazadel; než jsem mu&nbsp;mohl zabránit, vnesl je&nbsp;dovnitř. Mé&nbsp;námitky odbyl slovy:</span></p>
          <p class="chunk" data-nb-ref-number="13" data-nb-words="76" data-nb-chars="463"><span class="idea" data-nb-ref-number="13" id="idea13" data-nb-words="76" data-nb-chars="463">„Nikoli, pane, jste mým hostem. Je&nbsp;pozdě a&nbsp;mé služebnictvo tu&nbsp;už&nbsp;není. Dovolte, abych se&nbsp;sám postaral o&nbsp;vaše pohodlí.“ A&nbsp;skutečně mi&nbsp;odnesl zavazadla chodbou a&nbsp;potom nahoru po&nbsp;širokém točitém schodišti. Prošli jsme další širokou chodbou, po&nbsp;jejíž kamenné podlaze se&nbsp;naše kroky hlučně rozléhaly, a&nbsp;na jejím konci otevřel hrabě těžké dveře. Ke&nbsp;své radosti jsem uviděl jasně osvětlený pokoj s&nbsp;prostřeným stolem a&nbsp;obrovským krbem, v&nbsp;němž vesele praskala velká polena.</span></p>
          <p class="chunk" data-nb-ref-number="14" data-nb-words="75" data-nb-chars="473"><span class="idea" data-nb-ref-number="14" id="idea14" data-nb-words="75" data-nb-chars="473">Hrabě se&nbsp;zastavil, postavil zavazadla na&nbsp;zem, zavřel dveře, prošel pokojem a&nbsp;otevřel další dveře, vedoucí do&nbsp;malé osmiúhlé místnosti, ozářené jedinou lampou a&nbsp;zřejmě bez okna. Prošel i&nbsp;touto místností, otevřel další dveře a&nbsp;pokynul mi, abych vešel. Naskytl se&nbsp;mi&nbsp;příjemný pohled: jasně osvětlená, velká ložnice, vytopená rovněž krbem, velikým a&nbsp;širokým, v&nbsp;němž hořela a&nbsp;dutě praskala polena. Hrabě donesl zavazadla dovnitř, a&nbsp;ještě než odešel a&nbsp;zavřel za&nbsp;sebou dveře, řekl:</span></p>
          <p class="chunk" data-nb-ref-number="15" data-nb-words="28" data-nb-chars="182"><span class="idea" data-nb-ref-number="15" id="idea15" data-nb-words="28" data-nb-chars="182">„Jistě se&nbsp;potřebujete po&nbsp;cestě osvěžit a&nbsp;upravit. Jsem přesvědčen, že&nbsp;najdete všechno, co&nbsp;si&nbsp;budete přát. Až&nbsp;budete hotov, přijďte do&nbsp;druhého pokoje, najdete tam připravenou večeři.“</span></p>
          <p class="chunk" data-nb-ref-number="16" data-nb-words="34" data-nb-chars="198"><span class="idea" data-nb-ref-number="16" id="idea16" data-nb-words="34" data-nb-chars="198">Světlo, teplo a&nbsp;dvorné uvítání hraběte jako by&nbsp;rozptýlily všechny mé&nbsp;pochyby a&nbsp;obavy. Jen co&nbsp;jsem se&nbsp;uklidnil, zjistil jsem, že&nbsp;napůl umírám hlady. Rychle jsem se&nbsp;opláchl a&nbsp;odešel do&nbsp;druhého pokoje.</span></p>
          <p class="chunk" data-nb-ref-number="17" data-nb-words="27" data-nb-chars="158"><span class="idea" data-nb-ref-number="17" id="idea17" data-nb-words="27" data-nb-chars="158">Večeře již byla na&nbsp;stole. Můj hostitel stál vedle velkého krbu, opíral se&nbsp;o&nbsp;kamennou římsu, elegantním pohybem ruky mě&nbsp;vybídl, abych usedl ke&nbsp;stolu, a&nbsp;pravil:</span></p>
          <p class="chunk" data-nb-ref-number="18" data-nb-words="26" data-nb-chars="146"><span class="idea" data-nb-ref-number="18" id="idea18" data-nb-words="26" data-nb-chars="146">„Posaďte se, prosím, a&nbsp;povečeřte podle chuti. Jistě mě&nbsp;omluvíte, že&nbsp;si&nbsp;k&nbsp;vám nepřisednu; již jsem pojedl a&nbsp;v&nbsp;tak pozdní hodinu nic dalšího nejím.“</span></p>
          <p class="chunk" data-nb-ref-number="19" data-nb-words="32" data-nb-chars="185"><span class="idea" data-nb-ref-number="19" id="idea19" data-nb-words="32" data-nb-chars="185">Podal jsem mu&nbsp;zapečetěný dopis, který mi&nbsp;svěřil pan Hawkins. Otevřel ho&nbsp;a&nbsp;s&nbsp;vážnou tváří ho&nbsp;přečetl; nato mi&nbsp;ho&nbsp;s&nbsp;okouzlujícím úsměvem vrátil k&nbsp;přečtení. Jedna část mě&nbsp;opravdu potěšila:</span></p>
          <p class="chunk" data-nb-ref-number="20" data-nb-words="73" data-nb-chars="452"><span class="idea" data-nb-ref-number="20" id="idea20" data-nb-words="73" data-nb-chars="452">„Velmi lituji, že&nbsp;mi&nbsp;záchvat dny, této neustále mě&nbsp;sužující nemoci, na&nbsp;delší dobu zcela znemožňuje jakoukoliv cestu; s&nbsp;radostí Vám však sděluji, že&nbsp;Vám mohu poslat vhodného zástupce, k&nbsp;němuž chovám bezvýhradnou důvěru. Je&nbsp;to&nbsp;mladý muž, neobvykle energický, ve&nbsp;svém oboru nadaný a&nbsp;zcela důvěryhodný. Je&nbsp;diskrétní, mlčenlivý a&nbsp;vyrostl v&nbsp;mých službách. Za&nbsp;svého pobytu Vám bude kdykoli na&nbsp;Vaše přání k&nbsp;službám a&nbsp;převezme od&nbsp;Vás všechny příslušné příkazy.“</span></p>
          <p class="chunk" data-nb-ref-number="21" data-nb-words="49" data-nb-chars="275"><span class="idea" data-nb-ref-number="21" id="idea21" data-nb-words="49" data-nb-chars="275">Hrabě přikročil ke&nbsp;stolu a&nbsp;zdvihl příklop z&nbsp;mísy. Bez meškání jsem se&nbsp;pustil do&nbsp;výtečného pečeného kuřete. Snědl jsem toto kuře, kousek sýra a&nbsp;salát a&nbsp;vypil dvě číše starého tokajského. Při jídle mi&nbsp;hrabě kladl řadu otázek o&nbsp;mé cestě a&nbsp;já mu&nbsp;postupně vylíčil všechny zážitky.</span></p>
          <p class="chunk" data-nb-ref-number="22" data-nb-words="35" data-nb-chars="208"><span class="idea" data-nb-ref-number="22" id="idea22" data-nb-words="35" data-nb-chars="208">Po&nbsp;večeři jsem si&nbsp;na&nbsp;hostitelovo přání přitáhl křeslo k&nbsp;ohni a&nbsp;vykouřil doutník, který mi&nbsp;nabídl; hrabě se&nbsp;omluvil, že&nbsp;sám nekouří. Měl jsem teď příležitost si&nbsp;ho&nbsp;prohlédnout; měl opravdu velmi výraznou tvář.</span></p>
          <p class="chunk" data-nb-ref-number="23" data-nb-words="97" data-nb-chars="624"><span class="idea" data-nb-ref-number="23" id="idea23" data-nb-words="97" data-nb-chars="624">Jeho obličej silně&nbsp;– dokonce velmi silně&nbsp;– připomínal dravého ptáka: dravčí úzký nos s&nbsp;neobyčejně vykrojeným chřípím, vysoké klenuté čelo, vlasy řídké kolem spánků, ale jinde bohatě rostoucí. Obočí měl velmi husté, nad nosem téměř srostlé, se&nbsp;záplavou bohatě se&nbsp;kroutících chloupků. Ústa, která téměř mizela pod silným knírem, byla pevná, dost krutá a&nbsp;s&nbsp;neobyčejně ostrými bílými zuby, ty&nbsp;přečnívaly přes rty, jejichž pozoruhodná rudost byla důkazem vitality, neobvyklé u&nbsp;muže jeho věku. Uši měl bledé a&nbsp;nahoře neobvykle zašpičatělé, bradu širokou a&nbsp;masívní a&nbsp;tváře pevné, i&nbsp;když hubené. Nápadná byla jeho mimořádná bledost.</span></p>
          <p class="chunk" data-nb-ref-number="24" data-nb-words="166" data-nb-chars="945"><span class="idea" data-nb-ref-number="24" id="idea24" data-nb-words="166" data-nb-chars="945">Až&nbsp;dosud jsem viděl ve&nbsp;světle ohně toliko hřbet jeho rukou, jak mu&nbsp;spočívaly na&nbsp;kolenou, a&nbsp;připadaly mi&nbsp;celkem bílé a&nbsp;jemné; ale teď, když jsem je&nbsp;viděl z&nbsp;větší blízkosti, nemohlo mi&nbsp;uniknout, že&nbsp;jsou spíše hrubé&nbsp;– široké a&nbsp;s&nbsp;hranatými prsty. Kupodivu mu&nbsp;rostly uprostřed dlaní chloupky. Nehty měl dlouhé a&nbsp;jemné, velmi ostře zastřižené. Když se&nbsp;nade mnou naklonil a&nbsp;rukama se&nbsp;mě&nbsp;dotkl, nemohl jsem se&nbsp;ubránit zachvění. Nevím, snad mu&nbsp;páchlo z&nbsp;úst, ale mě&nbsp;se&nbsp;zmocnil hrozný pocit hnusu a&nbsp;přes všechno úsilí jsem ho&nbsp;nedokázal skrýt. Hrabě si&nbsp;toho zřejmě povšiml, stáhl se&nbsp;zpět a&nbsp;s&nbsp;odporným úšklebkem, který mu&nbsp;ještě víc než předtím odhalil přečnívající zuby, usedl zpět na&nbsp;své místo vedle krbu. Oba jsme se&nbsp;odmlčeli, a&nbsp;když jsem pohlédl k&nbsp;oknu, zahlédl jsem první kalný záblesk svítání. Nad vším jako by&nbsp;viselo zvláštní ticho; jak jsem však naslouchal, zaslechl jsem zezdola z&nbsp;údolí vytí početné vlčí smečky. Hraběti se&nbsp;zajiskřilo v&nbsp;očích a&nbsp;řekl:</span></p>
          <p class="chunk" data-nb-ref-number="25" data-nb-words="78" data-nb-chars="447"><span class="idea" data-nb-ref-number="25" id="idea25" data-nb-words="78" data-nb-chars="447">„Poslechněte si&nbsp;je&nbsp;– děti noci! Jak krásná hudba, že?“ Výraz mé&nbsp;tváře ho&nbsp;zřejmě poněkud překvapil, a&nbsp;tak dodal: „Nu, pane, vy&nbsp;městští lidé se&nbsp;prostě nedokážete vžít do&nbsp;pocitů lovce.“ Potom vstal a&nbsp;pravil: „Určitě jste znaven. Vaše ložnice je&nbsp;připravena a&nbsp;zítra můžete spát podle libosti. Já&nbsp;budu mimo zámek až&nbsp;do&nbsp;pozdního odpoledne. Příjemný spánek a&nbsp;hezké sny!“ A&nbsp;s&nbsp;dvornou úklonou mi&nbsp;sám otevřel dveře do&nbsp;osmiúhlého pokoje a&nbsp;já vešel do&nbsp;ložnice…</span></p>
          <p class="chunk" data-nb-ref-number="26" data-nb-words="33" data-nb-chars="198"><span class="idea" data-nb-ref-number="26" id="idea26" data-nb-words="33" data-nb-chars="198">Připadám si&nbsp;jako v&nbsp;Jiříkově vidění. Zmítají mnou pochybnosti i&nbsp;obavy a&nbsp;napadají mě&nbsp;podivné představy, které se&nbsp;neodvažuji přiznat ani své duši. Bůh mě&nbsp;ochraňuj, alespoň kvůli těm, kdo mi&nbsp;jsou drazí!</span></p>
        </section>
        <section>
          <p class="chunk" data-nb-ref-number="27" data-nb-words="64" data-nb-chars="360"><span class="idea" data-nb-ref-number="27" id="idea27" data-nb-words="64" data-nb-chars="360"><em>7. května.</em>&nbsp;– Je&nbsp;opět časné ráno a&nbsp;já jsem si&nbsp;za&nbsp;těch uplynulých čtyřia­dvacet hodin příjemně a&nbsp;vydatně odpočinul. Spal jsem dlouho a&nbsp;probudil se&nbsp;sám až&nbsp;za&nbsp;bílého dne. Oblékl jsem se, pak jsem odešel do&nbsp;pokoje, kde jsem večeřel, a&nbsp;tam jsem našel připravenou studenou snídani; káva byla ovšem horká, konvice totiž stála na&nbsp;krbu. Na&nbsp;stole ležel lístek se&nbsp;vzkazem:</span></p>
          <p class="chunk" data-nb-ref-number="28" data-nb-words="9" data-nb-chars="51"><span class="idea" data-nb-ref-number="28" id="idea28" data-nb-words="9" data-nb-chars="51">„Musel jsem nakrátko odjet. Nečekejte na&nbsp;mne.&nbsp;– D.“</span></p>
          <p class="chunk" data-nb-ref-number="29" data-nb-words="188" data-nb-chars="1102"><span class="idea" data-nb-ref-number="29" id="idea29" data-nb-words="188" data-nb-chars="1102">Usedl jsem tedy ke&nbsp;stolu a&nbsp;s&nbsp;chutí se&nbsp;najedl. Po&nbsp;snídani jsem se&nbsp;rozhlížel po&nbsp;zvonku, abych mohl služebnictvu oznámit, že&nbsp;jsem skončil; nenašel jsem ho&nbsp;však. V&nbsp;tomhle domě, kde mě&nbsp;obklopuje tolik mimořádných důkazů bohatství, je&nbsp;kupodivu i&nbsp;mnoho nedostatků. Zlaté příbory jsou tak překrásně cizelované, že&nbsp;mají určitě nesmírnou cenu. Záclony, potahy křesel a&nbsp;pohovek i&nbsp;závěsy mého lůžka jsou ze&nbsp;vzácných a&nbsp;krásných tkanin, a&nbsp;už v&nbsp;době, kdy byly vyrobeny, musely být nesmírně drahé, protože jsou staré několik staletí, a&nbsp;přesto skvěle zachovány. Podobné jsem viděl v&nbsp;Hampton Courtu, jenže tam byly vetché, odřené a&nbsp;vyžrané od&nbsp;molů. Ani v&nbsp;jednom pokoji však není zrcadlo. Dokonce chybí zrcátko i&nbsp;na mém toaletním stolku a&nbsp;já jsem musel vybalit vlastní holicí zrcátko, abych se&nbsp;mohl oholit a&nbsp;učesat. Až&nbsp;dosud jsem nikde nezahlédl sluhu a&nbsp;nezaslechl v&nbsp;okolí zámku jiný zvuk než vytí vlků. Když jsem dojedl&nbsp;– ani nevím, zda to&nbsp;byla snídaně nebo oběd&nbsp;– jedl jsem totiž mezi pátou a&nbsp;šestou hodinou odpoledne&nbsp;–, poohlédl jsem se&nbsp;po&nbsp;nějaké četbě, protože jsem se&nbsp;bez dovolení hraběte nechtěl procházet po&nbsp;zámku.</span></p>
          <p class="chunk" data-nb-ref-number="30" data-nb-words="33" data-nb-chars="189"><span class="idea" data-nb-ref-number="30" id="idea30" data-nb-words="33" data-nb-chars="189">V&nbsp;pokoji nebylo vůbec nic, ani kniha, ani noviny, ba&nbsp;ani psací potřeby; otevřel jsem proto další dveře a&nbsp;octl se&nbsp;v&nbsp;jakési knihovně. Stiskl jsem kliku protějších dveří, ty&nbsp;však byly zamčeny.</span></p>
          <p class="chunk" data-nb-ref-number="31" data-nb-words="93" data-nb-chars="650"><span class="idea" data-nb-ref-number="31" id="idea31" data-nb-words="93" data-nb-chars="650">Ke&nbsp;své velké radosti jsem v&nbsp;knihovně našel police plné anglických knih a&nbsp;svázané ročníky časopisů a&nbsp;novin. Stůl uprostřed místnosti byl poset anglickými časopisy a&nbsp;novinami, ale ani jedny nebyly novějšího data. Knihy byly nejrůznějšího zaměření&nbsp;– dějiny, zeměpis, politika, politická ekonomie, botanika, geologie, právo&nbsp;– a&nbsp;všechny pojednávaly o&nbsp;Anglii, o&nbsp;anglickém životě, anglických zvycích a&nbsp;obyčejích. Byly mezi nimi dokonce takové příručky jako Londýnský adresář, Parlamentní zpravodaj, Almanach šlechtických rodů, Whitakerův almanach, Seznamy důstojnictva pozemních a&nbsp;námořních sil a&nbsp;– srdce se&nbsp;mi&nbsp;zatetelilo radostí&nbsp;– Seznam advokátů a&nbsp;soudců.</span></p>
          <p class="chunk" data-nb-ref-number="32" data-nb-words="26" data-nb-chars="151"><span class="idea" data-nb-ref-number="32" id="idea32" data-nb-words="26" data-nb-chars="151">Prohlížel jsem si&nbsp;tyto knihy a&nbsp;vtom se&nbsp;otevřely dveře a&nbsp;vešel hrabě. Srdečně mě&nbsp;pozdravil a&nbsp;vyjádřil naději, že&nbsp;jsem se&nbsp;dobře vyspal. Potom pokračoval:</span></p>
          <p class="chunk" data-nb-ref-number="33" data-nb-words="111" data-nb-chars="656"><span class="idea" data-nb-ref-number="33" id="idea33" data-nb-words="111" data-nb-chars="656">„Jsem rád, že&nbsp;jste sem vstoupil; určitě tu&nbsp;najdete mnoho zají­mavého. Tihle přátelé“&nbsp;– a&nbsp;položil ruku na&nbsp;několik knih&nbsp;– „jsou mi&nbsp;dobrými druhy a&nbsp;už několik let, ode dne, kdy mě&nbsp;napadlo přestěhovat se&nbsp;do&nbsp;Londýna, mi&nbsp;poskytují mnoho, mnoho radostných hodin. Jejich prostřednictvím jsem se&nbsp;seznámil s&nbsp;vaší hrdou Anglií; a&nbsp;znát ji&nbsp;znamená milovat ji. Toužím procházet se&nbsp;rušnými ulicemi vašeho velkolepého Londýna, být uprostřed víru a&nbsp;shonu lidstva, účastnit se&nbsp;jeho života, jeho přeměny, jeho smrti a&nbsp;všeho, co&nbsp;ho&nbsp;činí tím, čím je. Ale běda! Až&nbsp;dosud jsem znal vaši řeč toliko prostřednictvím knih. Na&nbsp;vás, můj příteli, se&nbsp;spoléhám, že&nbsp;se&nbsp;jí&nbsp;naučím hovořit!“</span></p>
          <p class="chunk" data-nb-ref-number="34" data-nb-words="14" data-nb-chars="95"><span class="idea" data-nb-ref-number="34" id="idea34" data-nb-words="14" data-nb-chars="95">„Ale hrabě,“ namítl jsem, „vždyť angličtinu ovládáte a&nbsp;znáte dokonale.“ Hrabě se&nbsp;vážně uklonil.</span></p>
          <p class="chunk" data-nb-ref-number="35" data-nb-words="37" data-nb-chars="220"><span class="idea" data-nb-ref-number="35" id="idea35" data-nb-words="37" data-nb-chars="220">„Příteli, děkuji vám za&nbsp;vaše až&nbsp;příliš lichotivé uznání, přesto se&nbsp;však obávám, že&nbsp;jsem teprve na&nbsp;počátku cesty, po&nbsp;níž se&nbsp;hodlám ubírat. Vskutku, znám mluvnici a&nbsp;výrazy, ale přesto nevím, jak jich používat v&nbsp;rozhovoru.“</span></p>
          <p class="chunk" data-nb-ref-number="36" data-nb-words="5" data-nb-chars="39"><span class="idea" data-nb-ref-number="36" id="idea36" data-nb-words="5" data-nb-chars="39">„Naopak,“ řekl jsem, „mluvíte výborně.“</span></p>
          <p class="chunk" data-nb-ref-number="37" data-nb-words="188" data-nb-chars="1070"><span class="idea" data-nb-ref-number="37" id="idea37" data-nb-words="188" data-nb-chars="1070">„Nikoli,“ odpověděl. „Jak dobře vím, každý, koho bych u&nbsp;vás v&nbsp;Londýně potkal a&nbsp;s&nbsp;kým bych mluvil, by&nbsp;bezpečně věděl, že&nbsp;jsem cizincem. S&nbsp;něčím takovým se&nbsp;nespokojím. Tady jsem šlechtic, bojar; prostý lid mě&nbsp;zná a&nbsp;já jsem tu&nbsp;pánem. Ale cizinec v&nbsp;cizí zemi je&nbsp;nikdo; lidé ho&nbsp;neznají&nbsp;– a&nbsp;neznat znamená nemít zájem. Budu spokojen, až&nbsp;budu jako všichni ostatní tam u&nbsp;vás, takže se&nbsp;nikdo nezastaví, když mě&nbsp;spatří, ani se&nbsp;nezarazí v&nbsp;řeči, když zaslechne má&nbsp;slova, aby řekl: ‚Hle, cizinec!‘ Jsem již tak dlouho pánem, že&nbsp;pánem chci být i&nbsp;nadále&nbsp;– či&nbsp;aby alespoň nebyl nikdo mým pánem. Vy&nbsp;ke&nbsp;mně nepřicházíte pouze jako zástupce mého přítele Petera Hawkinse z&nbsp;Exeteru, abyste mi&nbsp;podal informace o&nbsp;mém novém domě v&nbsp;Londýně. Věřím, že&nbsp;tu&nbsp;se&nbsp;mnou setrváte nějaký čas, abych se&nbsp;mohl za&nbsp;našich rozmluv naučit anglickému přízvuku; a&nbsp;přál bych si, abyste mě&nbsp;upozorňoval i&nbsp;na sebemenší chybičky, jichž se&nbsp;při rozhovoru dopustím. Lituji, že&nbsp;jsem se&nbsp;dnes musel na&nbsp;tak dlouho vzdálit; jsem však přesvědčen, že&nbsp;to&nbsp;zajisté prominete někomu, kdo má&nbsp;na&nbsp;starosti tolik důležitých záležitostí.“</span></p>
          <p class="chunk" data-nb-ref-number="38" data-nb-words="23" data-nb-chars="146"><span class="idea" data-nb-ref-number="38" id="idea38" data-nb-words="23" data-nb-chars="146">Pochopitelně jsem prohlásil, že&nbsp;to&nbsp;chápu, a&nbsp;otázal se, zda tuto místnost mohu navštěvovat, kdykoli se&nbsp;mi&nbsp;zachce. Odpověděl: „Ano, ovšem,“ a&nbsp;dodal:</span></p>
          <p class="chunk" data-nb-ref-number="39" data-nb-words="100" data-nb-chars="566"><span class="idea" data-nb-ref-number="39" id="idea39" data-nb-words="100" data-nb-chars="566">„V&nbsp;zámku můžete vejít, kamkoli je&nbsp;vám libo, kromě do&nbsp;těch místností, jejichž dveře jsou zamčeny, a&nbsp;tam jistě nebudete chtít vkročit. Jsou důvody pro to, aby všechno bylo tak, jak je, a&nbsp;kdybyste viděl mýma očima a&nbsp;věděl to, co&nbsp;já, snad byste tomu lépe rozuměl.“ Ujistil jsem ho, že&nbsp;ho&nbsp;plně chápu, a&nbsp;on pokračoval: „Jsme v&nbsp;Transylvánii, a&nbsp;Transylvánie není Anglie. Naše zvyklosti nejsou vašimi zvyklostmi a&nbsp;vám zde bude příliš mnoho věcí připadat podivnými. Vždyť podle toho, co&nbsp;jste mi&nbsp;pověděl o&nbsp;svých zážitcích, víte už&nbsp;leccos o&nbsp;tom, jak divné věci se&nbsp;tu&nbsp;mohou dít.“</span></p>
          <p class="chunk" data-nb-ref-number="40" data-nb-words="254" data-nb-chars="1519"><span class="idea" data-nb-ref-number="40" id="idea40" data-nb-words="254" data-nb-chars="1519">Jeho slova dala podnět k&nbsp;dlouhé rozmluvě. A&nbsp;protože bylo zřejmé, že&nbsp;si&nbsp;hrabě chce popovídat, když už&nbsp;pro nic jiného, tak alespoň kvůli hovoru samému, položil jsem mu&nbsp;mnoho otázek, týkajících se&nbsp;věcí, které se&nbsp;mi&nbsp;přihodily nebo o&nbsp;nichž jsem se&nbsp;doslechl. Někdy odmítl o&nbsp;předmětu hovořit nebo obrátil směr rozhovoru pod záminkou, že&nbsp;mi&nbsp;nerozumí, většinou však všechny dotazy velmi ochotně zodpověděl. Potom, jak se&nbsp;připozdívalo a&nbsp;já se&nbsp;stále méně ostýchal, jsem se&nbsp;ho&nbsp;zeptal na&nbsp;některé ze&nbsp;záhadných zážitků minulé noci, například proč kočí odešel na&nbsp;místa, kde jsme zahlédli modré plameny. Je&nbsp;snad skutečně pravda, že&nbsp;ukazují, kde je&nbsp;skryto zlato? Vysvětlil mi, že&nbsp;podle obecného názoru mají v&nbsp;určitou noc roku&nbsp;– a&nbsp;tou byla právě minulá&nbsp;– všechny zlé síly neomezenou moc a&nbsp;nad každým místem, kde je&nbsp;skryt nějaký poklad, hoří modrý plamínek. „Není skoro pochyb o&nbsp;tom,“ pokračoval, „že v&nbsp;místech, kterými jste včera v&nbsp;noci projížděl, jsou skryty poklady; vždyť o&nbsp;toto území dlouhá staletí bojovali Valaši, Sasové a&nbsp;Turci. V&nbsp;celém zdejším kraji snad vskutku není jediná píď země, která by&nbsp;nebyla zbrocena lidskou krví ať&nbsp;už&nbsp;místních obyvatel, či&nbsp;vetřelců. Kdysi tu&nbsp;prožívali bouřlivé časy; kdykoli sem vtrhly hordy Rakušanů a&nbsp;Uhrů, domácí obyvatelstvo vytáhlo proti nim&nbsp;– muži, ženy a&nbsp;také starci a&nbsp;děti&nbsp;– a&nbsp;čekalo na&nbsp;jejich příchod ve&nbsp;skalách nad průsmyky, aby jim mohli umělými lavinami přivodit záhubu. A&nbsp;jestliže vetřelec zvítězil, pak tu&nbsp;nenalezl téměř nic, protože všecky cenné věci zakopali místní lidé do&nbsp;rodné půdy.“</span></p>
          <p class="chunk" data-nb-ref-number="41" data-nb-words="34" data-nb-chars="191"><span class="idea" data-nb-ref-number="41" id="idea41" data-nb-words="34" data-nb-chars="191">„Ale jak to&nbsp;přijde,“ otázal jsem se, „že ty&nbsp;poklady mohly zůstat tak dlouho skryty? Vždyť by&nbsp;stačilo, aby je&nbsp;lidé jen trochu hledali&nbsp;– ty&nbsp;plamínky jsou přece bezpečná znamení, kde je&nbsp;hledat!“</span></p>
          <p class="chunk" data-nb-ref-number="42" data-nb-words="19" data-nb-chars="115"><span class="idea" data-nb-ref-number="42" id="idea42" data-nb-words="19" data-nb-chars="115">Hrabě se&nbsp;usmál, a&nbsp;jak se&nbsp;mu&nbsp;při úsměvu odhrnuly dásně, objevily se&nbsp;jeho mimořádně dlouhé, ostré špičáky. Odpověděl:</span></p>
          <p class="chunk" data-nb-ref-number="43" data-nb-words="91" data-nb-chars="498"><span class="idea" data-nb-ref-number="43" id="idea43" data-nb-words="91" data-nb-chars="498">„Protože náš vesničan je&nbsp;v&nbsp;podstatě zbabělec a&nbsp;hlupák! Tyhle plameny se&nbsp;zjevují toliko v&nbsp;jedinou noc. A&nbsp;tuto noc se&nbsp;žádný obyvatel zdejšího kraje neodváží&nbsp;– pokud nemusí&nbsp;– opustit svůj příbytek. A&nbsp;i kdyby tak učinil, vážený pane, netušil by, co&nbsp;dělat. Vždyť i&nbsp;ten venkovan, o&nbsp;němž jste mi&nbsp;řekl, že&nbsp;si&nbsp;povšiml místa, kde hořel plamen, by&nbsp;už&nbsp;za&nbsp;denního světla nevěděl, kde by&nbsp;se&nbsp;vlastně měl pustit do&nbsp;práce. Vy&nbsp;byste přece asi také nebyl schopen ta&nbsp;místa znovu najít, na&nbsp;to&nbsp;bych se&nbsp;odvážil přísahat!“</span></p>
          <p class="chunk" data-nb-ref-number="44" data-nb-words="22" data-nb-chars="134"><span class="idea" data-nb-ref-number="44" id="idea44" data-nb-words="22" data-nb-chars="134">„Máte pravdu,“ souhlasil jsem. „O&nbsp;místě, kde ty&nbsp;poklady hledat, vím zrovna tak málo jako mrtví!“ Pak jsme přešli k&nbsp;jiným záležitostem.</span></p>
          <p class="chunk" data-nb-ref-number="45" data-nb-words="158" data-nb-chars="919"><span class="idea" data-nb-ref-number="45" id="idea45" data-nb-words="158" data-nb-chars="919">„Poslyšte,“ vyzval mě&nbsp;později, „povězte mi&nbsp;něco o&nbsp;Londýně a&nbsp;o&nbsp;tom domě, který jste pro mě&nbsp;obstarali.“ Omluvil jsem se&nbsp;za&nbsp;své opomenutí a&nbsp;zašel do&nbsp;svého pokoje, abych si&nbsp;vzal ze&nbsp;zavazadla příslušné doklady. Zatímco jsem je&nbsp;srovnával, zaslechl jsem z&nbsp;vedlejšího pokoje řinčení příborů a&nbsp;porcelánu, a&nbsp;když jsem jím procházel, všiml jsem si, že&nbsp;stůl už&nbsp;je&nbsp;sklizen a&nbsp;lampa rozsvícena; v&nbsp;té době se&nbsp;již hodně setmělo. Ve&nbsp;studovně či&nbsp;knihovně už&nbsp;bylo rozsvíceno a&nbsp;hrabě tam ležel na&nbsp;pohovce. Ze&nbsp;všech možných knih si&nbsp;k&nbsp;četbě vybral zrovna Bradshawův jízdní řád anglických železnic. Když jsem vstoupil, odklidil se&nbsp;stolu knihy a&nbsp;časopisy a&nbsp;spolu jsme probírali nejrůznější plány, smlouvy a&nbsp;ceny. Zajímal se&nbsp;o&nbsp;všechno, kladl mi&nbsp;nesčetné otázky o&nbsp;usedlosti a&nbsp;jejím okolí a&nbsp;zřejmě si&nbsp;již předem prostudoval všechno, co&nbsp;se&nbsp;o&nbsp;něm mohl dozvědět, protože koneckonců o&nbsp;tom věděl mnohem víc než já. Když jsem se&nbsp;tomu podivil, odpověděl:</span></p>
          <p class="chunk" data-nb-ref-number="46" data-nb-words="68" data-nb-chars="392"><span class="idea" data-nb-ref-number="46" id="idea46" data-nb-words="68" data-nb-chars="392">„A&nbsp;není snad, příteli, třeba, aby tomu tak bylo? Až&nbsp;se&nbsp;tam odstěhuji, budu úplně sám, a&nbsp;můj přítel Harker Jonathan&nbsp;– ach, promiňte mi, podlehl jsem zdejšímu zvyku klást rodné jméno na&nbsp;první místo&nbsp;– můj přítel Jonathan Harker nebude po&nbsp;mém boku, aby mě&nbsp;opravoval a&nbsp;pomáhal. Bude na&nbsp;míle daleko v&nbsp;Exeteru a&nbsp;nejspíš bude studovat právní listiny s&nbsp;mým dalším přítelem, Peterem Hawkinsem. Vidíte!“</span></p>
          <p class="chunk" data-nb-ref-number="47" data-nb-words="59" data-nb-chars="369"><span class="idea" data-nb-ref-number="47" id="idea47" data-nb-words="59" data-nb-chars="369">Podrobně jsme probrali celou záležitost koupě usedlosti v&nbsp;Pur­fleetu. Když jsem mu&nbsp;sdělil všechny údaje a&nbsp;získal jeho podpis na&nbsp;potřebné doklady a&nbsp;napsal průvodní dopis, který jsem s&nbsp;nimi hodlal zaslat panu Hawkinsovi, začal se&nbsp;mě&nbsp;hrabě vyptávat, jakým způsobem jsem objevil tak příhodné místo. Přečetl jsem mu&nbsp;po­známky, které jsem si&nbsp;tehdy učinil a&nbsp;které sem vpisuji:</span></p>
          <p class="chunk" data-nb-ref-number="48" data-nb-words="52" data-nb-chars="321"><span class="idea" data-nb-ref-number="48" id="idea48" data-nb-words="52" data-nb-chars="321">„V&nbsp;jedné zastrčené ulici v&nbsp;Purfleetu jsem narazil na&nbsp;usedlost, která celkem odpovídala předepsaným požadavkům a&nbsp;kde byl umístěn omšelý nápis, že&nbsp;dům je&nbsp;na&nbsp;prodej. Je&nbsp;obklopen vysokou starou zdí z&nbsp;bytelných kamenů a&nbsp;hezkou řádku let už&nbsp;nebyl opravován. Zamčená vrata byla z&nbsp;pevného starého dubu a&nbsp;úplně zrezavělého železa.</span></p>
          <p class="chunk" data-nb-ref-number="49" data-nb-words="198" data-nb-chars="1245"><span class="idea" data-nb-ref-number="49" id="idea49" data-nb-words="198" data-nb-chars="1245">Usedlost se&nbsp;jmenuje Carfax, což je&nbsp;nepochybně zkomolenina dřívějšího <em>Quatre Faces</em>. Dům je&nbsp;totiž stavěn do&nbsp;krychle a&nbsp;jeho stěny odpovídají čtyřem světovým stranám. Usedlost se&nbsp;rozkládá asi na&nbsp;dvaceti akrech a&nbsp;je dokola obklopena už&nbsp;zmíněnou bytelnou kamennou zdí. Je&nbsp;tam mnoho stromů, které celému místu dodávají trochu chmurný vzhled, a&nbsp;hluboký tmavý rybník, spíše jezírko, napájené zřejmě z&nbsp;několika pramenů, protože voda je&nbsp;čirá a&nbsp;odtéká dost širokým korytem. Dům je&nbsp;velmi rozlehlý a&nbsp;jsou v&nbsp;něm zastoupeny všechny stavební slohy až&nbsp;snad zpět ke&nbsp;středověku, protože jedna jeho část je&nbsp;vystavěna z&nbsp;neobyčejně mohutných kamenů a&nbsp;je v&nbsp;ní, vysoko nahoře, pouze několik málo oken, důkladně zamřížovaných železnými mřížemi. Vypadá jako část citadely a&nbsp;je napojena na&nbsp;starou kapli nebo snad kostel. Nemohl jsem vejít dovnitř, protože jsem neměl klíč od&nbsp;dveří, které tam vedou z&nbsp;domu, ale udělal jsem svým kodakem řadu snímků z&nbsp;nejrůznějších stran. Dům má&nbsp;mnoho přístavků značně nepravidelně vybíhajících, a&nbsp;soudě z&nbsp;rozlohy pozemku, který zabírá, je&nbsp;zřejmě značně velký. Nablízku je&nbsp;jenom velmi málo jiných domů; jeden z&nbsp;nich, kdysi dost rozlehlý, byl nedávno opatřen přístavbou a&nbsp;změněn v&nbsp;soukromý ústav pro choromyslné. Z&nbsp;pozemku ho&nbsp;však vidět není.“</span></p>
          <p class="chunk" data-nb-ref-number="50" data-nb-words="5" data-nb-chars="31"><span class="idea" data-nb-ref-number="50" id="idea50" data-nb-words="5" data-nb-chars="31">Když jsem dočetl, pravil hrabě:</span></p>
          <p class="chunk" data-nb-ref-number="51" data-nb-words="129" data-nb-chars="767"><span class="idea" data-nb-ref-number="51" id="idea51" data-nb-words="129" data-nb-chars="767">„Jsem rád, že&nbsp;dům je&nbsp;starý a&nbsp;velký. Sám pocházím ze&nbsp;starého rodu a&nbsp;žít v&nbsp;novém domě by&nbsp;byla má&nbsp;smrt. Dům se&nbsp;nedá učinit obyvatelným za&nbsp;jediný den; ostatně jak malý počet dnů má&nbsp;jedno století. Rovněž mě&nbsp;těší, že&nbsp;tam je&nbsp;starobylá kaple. My&nbsp;transylvánští šlechtici nemilujeme představu, že&nbsp;by&nbsp;naše kosti měly odpočívat mezi prostým lidem. Nevyhledávám ani veselí, ani radost, ani zářivé rozkošnictví přemíry slunečního svitu a&nbsp;jiskřících vod, jaké mají v&nbsp;oblibě lidé mladí a&nbsp;veselí. Už&nbsp;nejsem mlád. A&nbsp;mé srdce, znavené dlouhými roky truchlení po&nbsp;mrtvých, není naladěno na&nbsp;radostnou strunu. Navíc jsou hradby mého zámku rozbořeny, stíny jsou přečetné a&nbsp;vítr mrazivě vane pobořeným cimbuřím a&nbsp;okny. Miluji šero a&nbsp;stín a&nbsp;jsem rád, mohu-li zůstávat sám se&nbsp;svými myšlenkami.“</span></p>
          <p class="chunk" data-nb-ref-number="52" data-nb-words="27" data-nb-chars="153"><span class="idea" data-nb-ref-number="52" id="idea52" data-nb-words="27" data-nb-chars="153">Mně se&nbsp;však zdálo, jako by&nbsp;tato slova byla v&nbsp;rozporu s&nbsp;výrazem jeho obličeje; připadalo mi&nbsp;totiž, že&nbsp;se&nbsp;mu&nbsp;na&nbsp;tváři usadil záštiplný, nestoudný úšklebek.</span></p>
          <p class="chunk" data-nb-ref-number="53" data-nb-words="85" data-nb-chars="495"><span class="idea" data-nb-ref-number="53" id="idea53" data-nb-words="85" data-nb-chars="495">Hned nato se&nbsp;omluvil a&nbsp;odešel s&nbsp;prosbou, abych všechny doklady srovnal. Nevracel se&nbsp;a&nbsp;já jsem si&nbsp;začal prohlížet některé z&nbsp;knížek kolem sebe. Jednou z&nbsp;nich byl atlas, a&nbsp;ten byl pochopitelně otevřen u&nbsp;mapy Anglie; bylo vidět, že&nbsp;se&nbsp;této mapy hodně používalo. Povšiml jsem si, že&nbsp;několik míst je&nbsp;označeno kroužkem, a&nbsp;při bližším zkoumání jsem zjistil, že&nbsp;jedno je&nbsp;nedaleko Londýna směrem na&nbsp;východ, zřejmě tam, kde stojí jeho nová usedlost; další dvě byla Exeter a&nbsp;Whitby na&nbsp;yorkshireském pobřeží.</span></p>
          <p class="chunk" data-nb-ref-number="54" data-nb-words="199" data-nb-chars="1250"><span class="idea" data-nb-ref-number="54" id="idea54" data-nb-words="199" data-nb-chars="1250">Hrabě se&nbsp;vrátil skoro za&nbsp;hodinu. „Podívejme se!“ prohlásil. „Stále ještě ležíte v&nbsp;knihách? Dobře! Nesmíte však pracovat neustále. Pojďte; bylo mi&nbsp;oznámeno, že&nbsp;máte prostřeno k&nbsp;večeři.“ Uchopil mě&nbsp;pod paží a&nbsp;odvedl do&nbsp;sousedního pokoje, kde již byla připravena výborná večeře. Hrabě se&nbsp;opět omluvil, že&nbsp;povečeřel mimo dům, přisedl si&nbsp;však jako minulou noc a&nbsp;rozprávěl, zatímco jsem jedl. Po&nbsp;večeři jsem si&nbsp;zakouřil jako předešlý večer a&nbsp;hrabě zůstal se&nbsp;mnou, dlouhé hodiny hovořil a&nbsp;kladl mi&nbsp;otázky o&nbsp;nejrůznějších záležitostech. Zdálo se&nbsp;mi, že&nbsp;čas už&nbsp;značně pokročil, ale nic jsem nenamítal; měl jsem totiž pocit, že&nbsp;jsem povinen vyhovět přáním svého hostitele v&nbsp;každém ohledu. Ospalý jsem nebyl, vždyť včerejší dlouhý spánek mi&nbsp;dodal sílu; přesto mě&nbsp;rozechvěl onen pocit chladu, jaký se&nbsp;člověka zmocňuje s&nbsp;příchodem svítání, které se&nbsp;svým způsobem podobá změně odlivu v&nbsp;příliv. Tvrdí se, že&nbsp;lidé, kteří jsou na&nbsp;prahu smrti, většinou umírají za&nbsp;svítání nebo v&nbsp;době, kdy odliv vystřídává příliv či&nbsp;opačně; každý člověk, který takovou změnu ovzduší zažil, znaven a&nbsp;neschopen opustit své stanoviště, tomu jistě uvěří. Pojednou jsem zaslechl, jak se&nbsp;jasným ranním vzduchem rozlehlo nepřirozeně pronikavé zakokrhání; hrabě Dracula prudce vyskočil a&nbsp;řekl:</span></p>
          <p class="chunk" data-nb-ref-number="55" data-nb-words="39" data-nb-chars="236"><span class="idea" data-nb-ref-number="55" id="idea55" data-nb-words="39" data-nb-chars="236">„Hle, opět je&nbsp;ráno! Jak bezohledné ode mne nechávat vás tak dlouho bdít! Budete se&nbsp;muset vynasnažit rozprávět méně zajímavě o&nbsp;mé milované nové anglické vlasti, abych nezapomínal, jak rychle nám čas letí,“ a&nbsp;s&nbsp;dvornou úklonou mě&nbsp;opustil.</span></p>
          <p class="chunk" data-nb-ref-number="56" data-nb-words="38" data-nb-chars="208"><span class="idea" data-nb-ref-number="56" id="idea56" data-nb-words="38" data-nb-chars="208">Odešel jsem do&nbsp;svého pokoje a&nbsp;roztáhl záclony, ale mnoho toho k&nbsp;vidění nebylo. Okno vedlo na&nbsp;nádvoří a&nbsp;neviděl jsem nic než teplou šeď úsvitu. Zatáhl jsem tedy opět záclony a&nbsp;pustil se&nbsp;do&nbsp;popisu dnešního dne.</span></p>
        </section>
        <section>
          <p class="chunk" data-nb-ref-number="57" data-nb-words="159" data-nb-chars="877"><span class="idea" data-nb-ref-number="57" id="idea57" data-nb-words="159" data-nb-chars="877"><em>8. května.</em>&nbsp;– Původně, když jsem začal psát tyto zápisky, obával jsem se&nbsp;přílišné rozvláčnosti; nyní jsem však rád, že&nbsp;jsem se&nbsp;od&nbsp;samého začátku pouštěl do&nbsp;podrobností, protože tenhle celý zámek a&nbsp;všechno v&nbsp;něm je&nbsp;obklopeno něčím tak záhadným, že&nbsp;se&nbsp;chtě nechtě cítím nesvůj. Jak rád bych už&nbsp;byl odsud pryč a&nbsp;v&nbsp;bezpečí, a&nbsp;ještě lepší by&nbsp;bylo, kdybych sem nikdy nebyl přijel! Snad na&nbsp;mě&nbsp;začíná působit onen nezvyklý noční život; jenže kdyby to&nbsp;opravdu záleželo pouze v&nbsp;tom! Být tady někdo, s&nbsp;kým bych mohl mluvit, snad bych to&nbsp;vydržel, ale nikdo tu&nbsp;není. Tady mohu mluvit pouze s&nbsp;hrabětem, a&nbsp;on&nbsp;–! Jímá mě&nbsp;strach, že&nbsp;jedinou živou duší tady v&nbsp;zámku jsem já! Pokusím se&nbsp;být tak prozaický, jak jen to&nbsp;skutečnosti dovolují; to&nbsp;mi&nbsp;pomůže všechno vydržet a&nbsp;nepovolit uzdu fantazii. Kdybych povolil, jsem ztracen. Musím proto rovnou vyjevit, na&nbsp;čem jsem&nbsp;– anebo na&nbsp;čem se&nbsp;zdá, že&nbsp;jsem.</span></p>
          <p class="chunk" data-nb-ref-number="58" data-nb-words="237" data-nb-chars="1310"><span class="idea" data-nb-ref-number="58" id="idea58" data-nb-words="237" data-nb-chars="1310">Když jsem ulehl na&nbsp;lože, spal jsem jen několik málo hodin. Protože se&nbsp;mi&nbsp;nechtělo už&nbsp;déle ležet, vstal jsem. Zavěsil jsem své zrcátko na&nbsp;holení vedle okna a&nbsp;začal se&nbsp;holit. Vtom jsem ucítil na&nbsp;rameni ruku a&nbsp;zaslechl hraběte, jak mi&nbsp;říká „Dobré jitro!“. Trhl jsem sebou, protože mě&nbsp;překvapilo, že&nbsp;ho&nbsp;nevidím&nbsp;– vždyť v&nbsp;zrcadle se&nbsp;odrážel celý pokoj za&nbsp;mnou. Jak jsem sebou škubl, slabě jsem se&nbsp;řízl, ale v&nbsp;tom okamžiku jsem si&nbsp;toho nevšiml. Poděkoval jsem hraběti za&nbsp;pozdrav a&nbsp;obrátil jsem se&nbsp;zpět k&nbsp;zrcadlu, abych se&nbsp;přesvědčil o&nbsp;svém omylu. Tentokráte už&nbsp;nemohlo jít o&nbsp;omyl, vždyť ten člověk stál těsně u&nbsp;mne a&nbsp;já ho&nbsp;mohl vidět přes rameno. Ale v&nbsp;zrcadle jeho obraz nebyl! Bylo v&nbsp;něm vidět celou místnost za&nbsp;mnou, ale nikoho jiného nežli mne! Vyděsilo mě&nbsp;to&nbsp;a&nbsp;po tolika podivných věcech to&nbsp;ještě víc posílilo onen nejasný pocit strachu, který mě&nbsp;přepadne vždy, když je&nbsp;hrabě nablízku. Vtom jsem si&nbsp;všiml, že&nbsp;mi&nbsp;rána trochu krvácí a&nbsp;krev mi&nbsp;stéká po&nbsp;bradě. Odložil jsem břitvu a&nbsp;obrátil jsem se, abych se&nbsp;poohlédl po&nbsp;kousku náplasti. Jakmile hrabě spatřil můj obličej, zaplápolala mu&nbsp;v&nbsp;očích ďábelská posedlost a&nbsp;znenadání se&nbsp;mi&nbsp;rozehnal po&nbsp;hrdle. Uhnul jsem a&nbsp;jeho ruka se&nbsp;dotkla růžence s&nbsp;křížkem. Jeho chování se&nbsp;okamžitě změnilo; uklidnil se&nbsp;tak rychle, že&nbsp;jsem skoro nevěřil, že&nbsp;byl vůbec kdy tak rozčilen.</span></p>
          <p class="chunk" data-nb-ref-number="59" data-nb-words="93" data-nb-chars="554"><span class="idea" data-nb-ref-number="59" id="idea59" data-nb-words="93" data-nb-chars="554">„Dejte si&nbsp;pozor,“ řekl. „Dejte si&nbsp;pozor, abyste se&nbsp;neřízl. V&nbsp;tomto kraji to&nbsp;je&nbsp;nebezpečnější, než si&nbsp;umíte představit.“ Nato uchopil holicí zrcátko a&nbsp;pokračoval: „A&nbsp;zavinila to&nbsp;tahle bídná věc! Jaká odporná cetka lidské marnivosti! Pryč s&nbsp;ní!“ A&nbsp;jediným pohybem ocelové paže otevřel okno a&nbsp;vyhodil zrcadlo ven; na&nbsp;kamenném nádvoří hluboko pod námi se&nbsp;roztříštilo na&nbsp;tisíce kousků. Nato bez jediného slova odešel. Je&nbsp;to&nbsp;velmi mrzuté; nevím, jak se&nbsp;teď budu moci holit, leč snad s&nbsp;pomocí pláště od&nbsp;hodinek nebo spodku holicí misky, která je&nbsp;bohudík kovová.</span></p>
          <p class="chunk" data-nb-ref-number="60" data-nb-words="113" data-nb-chars="675"><span class="idea" data-nb-ref-number="60" id="idea60" data-nb-words="113" data-nb-chars="675">Když jsem vešel do&nbsp;jídelny, bylo již prostřeno k&nbsp;snídani; hraběte jsem však nikde nezastihl. Až&nbsp;dosud jsem ho&nbsp;kupodivu nikdy neviděl jíst nebo pít. Jaký to&nbsp;zvláštní člověk! Po&nbsp;snídani jsem podnikl menší výzkumnou výpravu zámkem. Vyšel jsem na&nbsp;chodbu a&nbsp;našel pokoj vedoucí na&nbsp;jih. Byl odtud nádherný výhled&nbsp;– z&nbsp;místa, odkud jsem se&nbsp;díval, jsem ho&nbsp;mohl plně ocenit. Zámek stojí na&nbsp;samém okraji přehluboké strže. Kámen vržený z&nbsp;okna by&nbsp;padl tisíc stop hluboko, aniž by&nbsp;o&nbsp;cokoli zavadil! Kam zrak dohlédne, táhne se&nbsp;moře zele­ných vrcholků stromů, občas přerušované v&nbsp;místech, kde jsou úžlabiny, a&nbsp;protkané stříbrnými stužkami tam, kde se&nbsp;v&nbsp;lesích vinou hlubokými roklemi potoky.</span></p>
          <p class="chunk" data-nb-ref-number="61" data-nb-words="38" data-nb-chars="229"><span class="idea" data-nb-ref-number="61" id="idea61" data-nb-words="38" data-nb-chars="229">Nemám však další chuť líčit krásu; když jsem se&nbsp;totiž dosyta potěšil vyhlídkou, pokračoval jsem v&nbsp;prohlídce: dveře, dveře, všude dveře, a&nbsp;všechny na&nbsp;závoru zamčené. Nikudy se&nbsp;nemohu ze&nbsp;zámku dostat&nbsp;– kromě okny v&nbsp;zámeckých zdech!</span></p>
          <p class="chunk" data-nb-ref-number="62" data-nb-words="8" data-nb-chars="41"><span class="idea" data-nb-ref-number="62" id="idea62" data-nb-words="8" data-nb-chars="41">Zámek je&nbsp;opravdový žalář a&nbsp;já jsem vězeň!</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>