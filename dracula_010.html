<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 5">
    <meta name="apple-mobile-web-app-capable" content="yes">
    <title>Kapitola 5</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bram Stoker: Dracula">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Dracula">
    <meta property="og:title" content="Dracula">
    <meta property="og:type" content="book">
    <meta property="og:book:author" content="Bram Stoker">
    <meta property="twitter:title" content="Bram Stoker: Dracula">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./dracula_009.html">
    <link rel="next" href="./dracula_011.html">
    <meta name="nb-order" content="6">
    <link rel="self" href="dracula_010.html">
    <meta name="nb-identifier" content="stoker-dracula-360f680">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3098" data-nb-chars="17750">
    <nav role="doc-toc">
      <ul class="plain section">
        <li><a href="dracula_005.html">Poznámka autora</a></li>
        <li><a href="dracula_006.html">Kapitola 1</a></li>
        <li><a href="dracula_007.html">Kapitola 2</a></li>
        <li><a href="dracula_008.html">Kapitola 3</a></li>
        <li><a href="dracula_009.html">Kapitola 4</a></li>
        <li><a href="dracula_010.html">Kapitola 5</a></li>
        <li><a href="dracula_011.html">Kapitola 6</a></li>
        <li><a href="dracula_012.html">Kapitola 7</a></li>
        <li><a href="dracula_013.html">Kapitola 8</a></li>
        <li><a href="dracula_014.html">Kapitola 9</a></li>
        <li><a href="dracula_015.html">Kapitola 10</a></li>
        <li><a href="dracula_016.html">Kapitola 11</a></li>
        <li><a href="dracula_017.html">Kapitola 12</a></li>
        <li><a href="dracula_018.html">Kapitola 13</a></li>
        <li><a href="dracula_019.html">Kapitola 14</a></li>
        <li><a href="dracula_020.html">Kapitola 15</a></li>
        <li><a href="dracula_021.html">Kapitola 16</a></li>
        <li><a href="dracula_022.html">Kapitola 17</a></li>
        <li><a href="dracula_023.html">Kapitola 18</a></li>
        <li><a href="dracula_024.html">Kapitola 19</a></li>
        <li><a href="dracula_025.html">Kapitola 20</a></li>
        <li><a href="dracula_026.html">Kapitola 21</a></li>
        <li><a href="dracula_027.html">Kapitola 22</a></li>
        <li><a href="dracula_028.html">Kapitola 23</a></li>
        <li><a href="dracula_029.html">Kapitola 24</a></li>
        <li><a href="dracula_030.html">Kapitola 25</a></li>
        <li><a href="dracula_031.html">Kapitola 26</a></li>
        <li><a href="dracula_032.html">Kapitola 27</a></li>
        <li><a href="dracula_033.html">Poznámka</a></li>
        <li><a href="dracula_034.html">Nejslavnější horror</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Kapitola 5</span></h1>
        <section>
          <h3 id="dopis-slečny-miny-murrayové" class="chunk" data-nb-ref-number="2" data-nb-words="4" data-nb-chars="27"><span class="idea" data-nb-ref-number="2" id="idea2" data-nb-words="4" data-nb-chars="27">DOPIS SLEČNY MINY MURRAYOVÉ</span></h3>
          <p class="chunk" data-nb-ref-number="3" data-nb-words="3" data-nb-chars="22"><span class="idea" data-nb-ref-number="3" id="idea3" data-nb-words="3" data-nb-chars="22">SLEČNĚ LUCY WESTENROVÉ</span></p>
          <p class="chunk" data-nb-ref-number="4" data-nb-words="2" data-nb-chars="10"><span class="idea" data-nb-ref-number="4" id="idea4" data-nb-words="2" data-nb-chars="10"><em>9. května.</em></span></p>
        </section>
        <section>
          <p class="chunk" data-nb-ref-number="5" data-nb-words="2" data-nb-chars="16"><span class="idea" data-nb-ref-number="5" id="idea5" data-nb-words="2" data-nb-chars="16">„Nejdražší Lucy,</span></p>
          <p class="chunk" data-nb-ref-number="6" data-nb-words="295" data-nb-chars="1717"><span class="idea" data-nb-ref-number="6" id="idea6" data-nb-words="295" data-nb-chars="1717">odpusť, že&nbsp;jsem Ti&nbsp;tak dlouho nepsala, ale prostě jsem měla práce nad hlavu. Život pomocné učitelky je&nbsp;občas únavný. Stýská se&nbsp;mi&nbsp;po&nbsp;Tobě a&nbsp;po&nbsp;našich procházkách po&nbsp;mořském břehu, kde jsme si&nbsp;mohly tak volně povídat a&nbsp;stavět vzdušné zámky. Poslední dobou velmi pilně pracuji, protože chci udržet krok s&nbsp;Jonathanem, a&nbsp;velmi usilovně se&nbsp;cvičím v&nbsp;těsnopise. Až&nbsp;budeme svoji, budu moci Jonathanovi pomáhat, a&nbsp;jestli budu těsnopis ovládat obstojně, budu moci tímto způsobem zachycovat jeho myšlenky a&nbsp;přepisovat je&nbsp;na&nbsp;psacím stroji. Psaní na&nbsp;stroji také velmi pilně cvičím. Občas si&nbsp;s&nbsp;Jonathanem píšeme dopisy těsnopisem a&nbsp;Jonathan si&nbsp;tak vede i&nbsp;svůj cestovní deník. Až&nbsp;budu u&nbsp;Tebe, povedu si&nbsp;deník také tak. Nemám na&nbsp;mysli onen druh deníků, v&nbsp;němž jsou každému týdnu věnovány dvě stránky, napsané ve&nbsp;spěchu v&nbsp;neděli, ale takový, který mohu psát, kdykoli se&nbsp;mi&nbsp;zachce. Nepředpokládám, že&nbsp;by&nbsp;byl pro někoho jiného příliš zajímavý; jenže stejně není pro nikoho určen. Nanejvýš ho&nbsp;příležitostně ukáži Jonathanovi, pokud ovšem bude obsahovat něco, o&nbsp;co bych se&nbsp;s&nbsp;ním měla podílet, ale v&nbsp;podstatě to&nbsp;bude pouze takový sešit pro domácí úlohy. Pokusím se&nbsp;o&nbsp;to, co&nbsp;zřejmě dělají novinářky: vyptávat se&nbsp;lidí, popisovat a&nbsp;snažit se&nbsp;vštípit si&nbsp;do&nbsp;paměti rozmluvy. S&nbsp;troškou praxe si&nbsp;prý člověk může zapamatovat, co&nbsp;se&nbsp;v&nbsp;jednom dni událo nebo co&nbsp;zaslechl. No, uvidíme. Až&nbsp;budeme spolu, povím Ti&nbsp;o&nbsp;všech těchto soukromých plánech. Právě jsem dostala od&nbsp;Jonathana několik narychlo načrtnutých řádek z&nbsp;Transylvánie. Daří se&nbsp;mu&nbsp;dobře a&nbsp;vrátí se&nbsp;asi za&nbsp;týden. Už&nbsp;se&nbsp;těším, až&nbsp;mi&nbsp;bude o&nbsp;všem vyprávět. Je&nbsp;to&nbsp;jistě krása vidět cizí kraje. Jestlipak je&nbsp;my&nbsp;– totiž Jonathan a&nbsp;já&nbsp;– někdy spolu navštívíme? Právě bije deset. Sbohem. Tvá milující</span></p>
          <p class="chunk" data-nb-ref-number="7" data-nb-words="1" data-nb-chars="4"><span class="idea" data-nb-ref-number="7" id="idea7" data-nb-words="1" data-nb-chars="4">MINA</span></p>
          <p class="chunk" data-nb-ref-number="8" data-nb-words="25" data-nb-chars="153"><span class="idea" data-nb-ref-number="8" id="idea8" data-nb-words="25" data-nb-chars="153">Až&nbsp;mi&nbsp;budeš psát, napiš, co&nbsp;je&nbsp;nového. Už&nbsp;dlouho jsi mi&nbsp;nic nesdělila. Slyšela jsem různé pověsti, zejména o&nbsp;jakémsi vysokém, statném, kučeravém muži???“</span></p>
          <h3 id="dopis-lucy-westenrové-mině-murrayové" class="chunk" data-nb-ref-number="9" data-nb-words="5" data-nb-chars="36"><span class="idea" data-nb-ref-number="9" id="idea9" data-nb-words="5" data-nb-chars="36">DOPIS LUCY WESTENROVÉ MINĚ MURRAYOVÉ</span></h3>
          <p class="chunk" data-nb-ref-number="10" data-nb-words="5" data-nb-chars="33"><span class="idea" data-nb-ref-number="10" id="idea10" data-nb-words="5" data-nb-chars="33"><em>Chatham Street, středa 17. května</em></span></p>
        </section>
        <section>
          <p class="chunk" data-nb-ref-number="11" data-nb-words="2" data-nb-chars="16"><span class="idea" data-nb-ref-number="11" id="idea11" data-nb-words="2" data-nb-chars="16">„Nejdražší Mino,</span></p>
          <p class="chunk" data-nb-ref-number="12" data-nb-words="502" data-nb-chars="2788"><span class="idea" data-nb-ref-number="12" id="idea12" data-nb-words="502" data-nb-chars="2788">musím prohlásit, že&nbsp;jsi ke&nbsp;mně <em>velmi</em> nespravedlivá, když prohlašuješ, že&nbsp;píši nepořádně. Od&nbsp;našeho rozloučení jsem Ti&nbsp;už&nbsp;napsala <em>dvakrát</em> a&nbsp;Tvůj poslední dopis byl teprve Tvým <em>druhým</em> psaním. Kromě toho nemám, co&nbsp;bych Ti&nbsp;sdělila. Opravdu se&nbsp;neděje nic, co&nbsp;by&nbsp;Tě&nbsp;mohlo zajímat. Teď právě je&nbsp;ve&nbsp;městě velmi příjemně a&nbsp;my chodíme často na&nbsp;výstavy a&nbsp;procházky nebo si&nbsp;vyjíždíme do&nbsp;Hyde Parku. Pokud se&nbsp;zmiňuješ o&nbsp;vysokém, kučeravém muži, bude to&nbsp;zřejmě ten, kdo mě&nbsp;nedávno doprovázel na&nbsp;koncert. Zřejmě zase někdo šíří nějaké drby. Byl to&nbsp;pan Holmwood. Často k&nbsp;nám přichází na&nbsp;návštěvu a&nbsp;velmi dobře se&nbsp;shodne s&nbsp;maminkou; mají tolik společných zájmů! Před časem jsme se&nbsp;seznámili s&nbsp;jedním mužem, který by&nbsp;byl zrovna ten <em>správný pro tebe</em>, kdybys už&nbsp;nebyla zasnoubena s&nbsp;Jonathanem. Je&nbsp;to&nbsp;báječná partie, je&nbsp;totiž statný, zámožný a&nbsp;z&nbsp;řádné rodiny. Je&nbsp;to&nbsp;lékař a&nbsp;opravdu velmi chytrý. Představ si, že&nbsp;mu&nbsp;je&nbsp;teprve dvacet devět, a&nbsp;už vede obrovský blázinec. Pan Holmwood mi&nbsp;ho&nbsp;představil. Přišel nás navštívit a&nbsp;teď už&nbsp;k&nbsp;nám chodí často. Řekla bych, že&nbsp;to&nbsp;je&nbsp;jeden z&nbsp;nejrezolutnějších, ale přitom z&nbsp;nejklidnějších mužů, které jsem kdy poznala. Nic jím zřejmě neotřese. Umím si&nbsp;představit, jakou báječnou moc asi má&nbsp;nad svými pacienty! Má&nbsp;podivný zvyk dívat se&nbsp;lidem přímo do&nbsp;očí, jako by&nbsp;se&nbsp;snažil číst jejich myšlenky. Velmi často to&nbsp;zkouší na&nbsp;mně, jenže já&nbsp;si&nbsp;lichotím, že&nbsp;jsem pro něj tvrdý oříšek. Znám to&nbsp;ze&nbsp;zrcadla. Pokusila ses někdy číst ve&nbsp;vlastním obličeji? Já&nbsp;<em>ano</em>, a&nbsp;musím Ti&nbsp;říci, že&nbsp;to&nbsp;není k&nbsp;zahození a&nbsp;že Tě&nbsp;to&nbsp;vyvede víc z&nbsp;míry, než by&nbsp;Tě&nbsp;vůbec napadlo, dokud jsi to&nbsp;ještě nezkusila. On&nbsp;tvrdí, že&nbsp;jsem pro něj pozoruhodnou psychologickou studií, a&nbsp;já skromně uznávám, že&nbsp;má&nbsp;pravdu. Jak víš, šaty mě&nbsp;nezajímají, ani co&nbsp;by&nbsp;se&nbsp;za&nbsp;nehet vešlo, a&nbsp;tak nejsem schopna popsat poslední módu. Šatit se&nbsp;je&nbsp;otrava. Tohle slovo je&nbsp;sice opět slangové, ale ať; Arthur je&nbsp;říká každý den. Tak, už&nbsp;je&nbsp;to&nbsp;venku. Mino, už&nbsp;od&nbsp;<em>dětství</em> si&nbsp;navzájem svěřujeme všechna tajemství, spolu jsme usínaly a&nbsp;spolu jsme jedly, spolu jsme prožívaly radosti i&nbsp;smutky. A&nbsp;teď, i&nbsp;když jsem to&nbsp;už&nbsp;vyřkla, ráda bych Ti&nbsp;toho pověděla ještě víc. Ach, Mino, copak to&nbsp;neuhádneš? Miluji ho. Červenám se, když tohle píši; ačkoli si&nbsp;totiž <em>myslím</em>, že&nbsp;mě&nbsp;miluje, ještě se&nbsp;nevyslovil. Jenže já&nbsp;ho, Mino, miluji; miluji ho; miluji ho! Tak, už&nbsp;je&nbsp;mi&nbsp;dobře. Jak ráda bych byla s&nbsp;Tebou, má&nbsp;milá, před spaním bychom spolu seděly u&nbsp;krbu, jak jsme to&nbsp;dělávaly, a&nbsp;já bych se&nbsp;Ti&nbsp;snažila vylíčit, co&nbsp;cítím. Ani vlastně nevím, proč Ti&nbsp;tohle teď vlastně píšu. Nechci přestat, jenže spíš bych měla tenhle dopis roztrhat; ale já&nbsp;nechci přestat, protože si&nbsp;<em>hrozně přeji</em> Ti&nbsp;všechno vylíčit. Dej o&nbsp;sobě <em>ihned</em> vědět a&nbsp;napiš mi&nbsp;všechno, co&nbsp;si&nbsp;o&nbsp;tom myslíš. Mino, musím končit. Dobrou noc. Požehnej mi&nbsp;ve&nbsp;svých modlitbách; a&nbsp;modli se, Mino, za&nbsp;mé&nbsp;štěstí.</span></p>
          <p class="chunk" data-nb-ref-number="13" data-nb-words="1" data-nb-chars="4"><span class="idea" data-nb-ref-number="13" id="idea13" data-nb-words="1" data-nb-chars="4">LUCY</span></p>
          <p class="chunk" data-nb-ref-number="14" data-nb-words="14" data-nb-chars="77"><span class="idea" data-nb-ref-number="14" id="idea14" data-nb-words="14" data-nb-chars="77">P. S. Nemusím Ti&nbsp;snad zdůraznit, že&nbsp;je&nbsp;to&nbsp;tajemství. Ještě jednou dobrou noc.</span></p>
          <p class="chunk" data-nb-ref-number="15" data-nb-words="1" data-nb-chars="3"><span class="idea" data-nb-ref-number="15" id="idea15" data-nb-words="1" data-nb-chars="3">L.“</span></p>
          <h3 id="dopis-lucy-westenrové-mině-murrayové-1" class="chunk" data-nb-ref-number="16" data-nb-words="5" data-nb-chars="36"><span class="idea" data-nb-ref-number="16" id="idea16" data-nb-words="5" data-nb-chars="36">DOPIS LUCY WESTENROVÉ MINĚ MURRAYOVÉ</span></h3>
          <p class="chunk" data-nb-ref-number="17" data-nb-words="2" data-nb-chars="10"><span class="idea" data-nb-ref-number="17" id="idea17" data-nb-words="2" data-nb-chars="10"><em>24. května</em></span></p>
        </section>
        <section>
          <p class="chunk" data-nb-ref-number="18" data-nb-words="2" data-nb-chars="16"><span class="idea" data-nb-ref-number="18" id="idea18" data-nb-words="2" data-nb-chars="16">„Nejdražší Mino,</span></p>
          <p class="chunk" data-nb-ref-number="19" data-nb-words="24" data-nb-chars="117"><span class="idea" data-nb-ref-number="19" id="idea19" data-nb-words="24" data-nb-chars="117">díky, díky a&nbsp;ještě jednou díky za&nbsp;Tvůj sladký dopis. Jak je&nbsp;krásné, že&nbsp;jsem Ti&nbsp;to&nbsp;mohla vypsat a&nbsp;že mám Tvůj souhlas.</span></p>
          <p class="chunk" data-nb-ref-number="20" data-nb-words="560" data-nb-chars="3131"><span class="idea" data-nb-ref-number="20" id="idea20" data-nb-words="560" data-nb-chars="3131">Má&nbsp;drahá, nikdy neprší, vždycky jen leje jako z&nbsp;konve. Jak pravdivá jsou stará rčení! Prosím&nbsp;– já, které bude v&nbsp;září dvacet a&nbsp;která dodnes nedostala ani jednu nabídku k&nbsp;sňatku, jsem dnes dostala tři! Představ si&nbsp;to! TŘI nabídky za&nbsp;jediný den! Není to&nbsp;fantastické? Dvou z&nbsp;těch ubožáků mi&nbsp;je&nbsp;líto, opravdu a&nbsp;skutečně líto. Ach Mino, já&nbsp;Ti&nbsp;jsem tak šťastná, že&nbsp;ani nevím, co&nbsp;mám se&nbsp;sebou počít! A&nbsp;tři nabídky k&nbsp;sňatku! Ale pro lásku boží, tohle žádnému z&nbsp;děvčat ani neříkej, nebo začnou mít ty&nbsp;nejbláznivější představy a&nbsp;budou si&nbsp;namlouvat, že&nbsp;se&nbsp;jim ubližuje a&nbsp;křivdí, jestli hned první den doma nedostanou nejméně šest nabídek k&nbsp;sňatku! Některé dívky jsou tak marnivé! My&nbsp;dvě, drahá Mino, můžeme ješitností opovrhovat, neboť jsme zasnoubeny a&nbsp;brzy se&nbsp;usadíme a&nbsp;budou z&nbsp;nás staré vdané ženy. Nuže, musím Ti&nbsp;tedy povědět o&nbsp;těch třech, ale Ty&nbsp;musíš zachovat tajemství před <em>každým</em>, pochopitelně s&nbsp;výjimkou Jonathana. Jistě mu&nbsp;to&nbsp;povíš, protože já&nbsp;na&nbsp;Tvém místě bych to&nbsp;Arthurovi určitě pověděla. Žena má&nbsp;přece manželovi povědět všechno&nbsp;– nemyslíš, má&nbsp;drahá? A&nbsp;ani já&nbsp;nesmím nic skrývat. Muži jsou rádi, jestli ženy, tedy jejich manželky, jsou stejně upřímné jako oni. A&nbsp;ženy nejsou bohužel vždycky tak upřímné, jak by&nbsp;měly být. Nuže, má&nbsp;drahá, nápadník číslo jedna přišel krátce před obědem. Psala jsem Ti&nbsp;už&nbsp;o&nbsp;něm; je&nbsp;to&nbsp;dr. John Seward, ten z&nbsp;blázince, s&nbsp;pevnou bradou a&nbsp;hladkým čelem. Navenek byl velmi vyrovnaný, ale přesto z&nbsp;něho nervozita téměř kapala. Zřejmě si&nbsp;všechno až&nbsp;do&nbsp;nejmenších podrobností předem nastudoval a&nbsp;vryl do&nbsp;paměti. Jenže málem se&nbsp;mu&nbsp;podařilo sednout si&nbsp;na&nbsp;cylindr, což muži většinou ve&nbsp;vyrovnaném stavu nečiní, a&nbsp;potom, když chtěl působit přirozeně, pohrával si&nbsp;s&nbsp;lancetou tak, že&nbsp;jsem málem zaječela. Mluvil ke&nbsp;mně velmi otevřeně, Mino. Vylíčil mi, jak mě&nbsp;má&nbsp;rád, třebas mě&nbsp;zná teprve tak krátce, a&nbsp;jak krásný by&nbsp;pro něj byl život se&nbsp;mnou, protože bych mu&nbsp;mohla pomáhat a&nbsp;být mu&nbsp;v&nbsp;životě posilou. Chystal se&nbsp;mi&nbsp;říct, jak by&nbsp;byl nešťastný, kdybych o&nbsp;něj nestála, ale když uviděl mé&nbsp;slzy, prohlásil, že&nbsp;je&nbsp;surovec a&nbsp;že mě&nbsp;už&nbsp;nebude víc trápit. Nato se&nbsp;zarazil a&nbsp;otázal se, zda ho&nbsp;budu moci milovat někdy později; a&nbsp;když jsem zavrtěla hlavou, roztřásly se&nbsp;mu&nbsp;ruce a&nbsp;poněkud váhavě se&nbsp;mě&nbsp;zeptal, zda mám ráda někoho jiného. Byl přitom velmi milý a&nbsp;řekl, že&nbsp;ze&nbsp;mne nechce páčit nějaké důvěrnosti, ale chce to&nbsp;pouze vědět, neboť dokud je&nbsp;ženské srdce volné, může muž doufat. Nato jsem pocítila, Mino, povinnost mu&nbsp;sdělit, že&nbsp;tu&nbsp;někdo je. Víc jsem mu&nbsp;neřekla a&nbsp;on se&nbsp;zatvářil velmi statečně a&nbsp;velmi vážně, vzal mi&nbsp;obě ruce do&nbsp;dlaní a&nbsp;řekl, že&nbsp;doufá, že&nbsp;budu šťastna, a&nbsp;jestli někdy budu potřebovat přítele, abych ho&nbsp;považovala za&nbsp;jednoho ze&nbsp;svých nejbližších přátel. Ach, drahá Mino, nemohu se&nbsp;ubránit pláči a&nbsp;Ty mi&nbsp;jistě odpustíš, že&nbsp;celý dopis nese stopy po&nbsp;slzách. Dostat nabídku k&nbsp;sňatku je&nbsp;jistě moc hezké a&nbsp;tak dále, jenže není vůbec nic radostného, jestli člověk musí vidět chudáka, o&nbsp;němž ví, že&nbsp;ho&nbsp;upřímně miluje, jak úplně zdrceně odchází, a&nbsp;jestli ví, že&nbsp;ať&nbsp;už&nbsp;v&nbsp;téhle chvíli řekne cokoli, ten druhý stejně opouští úplně jeho život. Má&nbsp;drahá, musím teď přestat, cítím se&nbsp;mizerně, i&nbsp;když jsem tak šťastná.</span></p>
          <p class="chunk" data-nb-ref-number="21" data-nb-words="1" data-nb-chars="6"><span class="idea" data-nb-ref-number="21" id="idea21" data-nb-words="1" data-nb-chars="6"><em>Večer.</em></span></p>
          <p class="chunk" data-nb-ref-number="22" data-nb-words="317" data-nb-chars="1815"><span class="idea" data-nb-ref-number="22" id="idea22" data-nb-words="317" data-nb-chars="1815">Arthur právě odešel a&nbsp;já mám mnohem lepší náladu, než když jsem přerušila tento dopis. Mohu Ti&nbsp;tedy dál líčit dnešní den. Nuže, má&nbsp;milá, nápadník číslo dvě se&nbsp;dostavil po&nbsp;obědě. Je&nbsp;to&nbsp;moc milý chlapík, Američan z&nbsp;Texasu, a&nbsp;vypadá tak mladě a&nbsp;svěže, že&nbsp;se&nbsp;zdá téměř nemožné, aby už&nbsp;byl tak zcestovalý a&nbsp;zažil taková dobrodružství. Už&nbsp;chápu, jak asi bylo ubohé Desdemoně, když byl její sluch vystaven tak nebezpečnému toku slov, byť i&nbsp;od černocha. My&nbsp;ženy jsme zřejmě tak zbabělé, že&nbsp;pokládáme muže za&nbsp;někoho, kdo nás zbaví strachu, a&nbsp;proto se&nbsp;za&nbsp;něho provdáme. Vím už, co&nbsp;bych dělala, kdybych byla mužem a&nbsp;chtěla přimět dívku, aby mě&nbsp;milovala. Ne, nevím to, vždyť pan Morris nám vykládal své zážitky, a&nbsp;Arthur nikdy žádný nevyprávěl, a&nbsp;přesto… Má&nbsp;milá, trochu tady před­bíhám. Pan Quincey P. Morris mě&nbsp;zastihl samotnou. Muž zřejmě vždycky zastihne dívku samotnou. Ne, nezastihne, vždyť Arthur se&nbsp;už&nbsp;dvakrát pokusil ovlivnit náhodu a&nbsp;já mu&nbsp;k&nbsp;tomu dopomáhala, jak jen jsem mohla; už&nbsp;se&nbsp;nestydím to&nbsp;přiznat. Musím ti&nbsp;rovnou říci, že&nbsp;pan Morris nemluví vždycky slangem&nbsp;– totiž někdy tak nemluví s&nbsp;cizími lidmi nebo před nimi, protože je&nbsp;opravdu dobře vychovaný a&nbsp;má vybrané způsoby&nbsp;–, zjistil však, že&nbsp;ho&nbsp;ráda poslouchám, když mluví americkým slangem. A&nbsp;proto v&nbsp;mé přítomnosti, pokud tam není nikdo, koho by&nbsp;tím šokoval, vždycky říká strašně směšné věci. Bohužel si&nbsp;všechna ta&nbsp;slova zřejmě vymýšlí; pokaždé to&nbsp;totiž dokonale zapadá do&nbsp;všeho ostatního, co&nbsp;chce říci. Jenže to&nbsp;je&nbsp;právě pro slang typické. Nevím, jestli sama vůbec někdy dokážu mluvit slangem; nevím, jestli to&nbsp;má&nbsp;Arthur rád, protože jsem ho&nbsp;ještě nikdy neslyšela takhle mluvit. Pan Morris si&nbsp;tedy sedl ke&nbsp;mně a&nbsp;tvářil se&nbsp;tak šťastně a&nbsp;vesele, jak jen mohl. Jenže já&nbsp;jsem přesto postřehla, že&nbsp;je&nbsp;moc nervózní. Uchopil mě&nbsp;za&nbsp;ruku a&nbsp;řekl co&nbsp;nejsladším hlasem:</span></p>
          <p class="chunk" data-nb-ref-number="23" data-nb-words="58" data-nb-chars="325"><span class="idea" data-nb-ref-number="23" id="idea23" data-nb-words="58" data-nb-chars="325">‚Slečno Lucy, mně je&nbsp;jasné, že&nbsp;nejsem hoden zavázat vám tkaničky u&nbsp;střevíců. Ale podle mého názoru takového chlapíka hned tak nenajdete. A&nbsp;až ho&nbsp;přestanete hledat, mohlo by&nbsp;se&nbsp;stát, že&nbsp;byste ztratila i&nbsp;chuť k&nbsp;vdavkám! Co&nbsp;byste tomu řekla, kdybyste se&nbsp;se&nbsp;mnou spřáhla a&nbsp;my se&nbsp;spolu jako dvouspřeží vydali na&nbsp;tu&nbsp;dlouhou cestu?‘</span></p>
          <p class="chunk" data-nb-ref-number="24" data-nb-words="188" data-nb-chars="1065"><span class="idea" data-nb-ref-number="24" id="idea24" data-nb-words="188" data-nb-chars="1065">Víš, vypadal při tom tak vesele a&nbsp;rozjařeně, že&nbsp;mi&nbsp;nepřipadlo ani zpola tak tvrdé ho&nbsp;odmítnout jako ubohého dr. Sewarda. A&nbsp;proto jsem mu&nbsp;celkem bujaře prohlásila, že&nbsp;o&nbsp;žádném spřažení nevím a&nbsp;k&nbsp;žádnému dvouspřeží dosud nepatřím. Nato řekl, že&nbsp;mluvil lehkým tónem, a&nbsp;jestli snad bylo omylem hovořit takovým způsobem při tak vážné a&nbsp;důležité příležitosti, že&nbsp;mu&nbsp;jistě odpustím. Při těchto slovech vypadal opravdu seriózně a&nbsp;já jsem se&nbsp;také musela tvářit seriózně, jinak to&nbsp;ani nešlo. Vím, Mino, Ty&nbsp;si&nbsp;teď jistě budeš myslet, že&nbsp;jsem hnusná koketa&nbsp;– ale přesto jsem cítila určitou radost nad tím, že&nbsp;je&nbsp;to&nbsp;druhý nápadník v&nbsp;jednom dni. A&nbsp;potom mě&nbsp;dřív, než jsem mohla pronést jediné slovo, zaplavil dokonalým přívalem vyznání lásky a&nbsp;složil mi&nbsp;srdce a&nbsp;duši k&nbsp;nohám. Tvářil se&nbsp;při tom tak vážně, že&nbsp;si&nbsp;už&nbsp;nikdy nebudu myslet, že&nbsp;by&nbsp;muž, který je&nbsp;občas veselý, nemohl být nikdy vážný a&nbsp;musel za&nbsp;všech okolností žertovat! V&nbsp;mém obličeji zřejmě spatřil něco, co&nbsp;ho&nbsp;zarazilo. Náhle se&nbsp;totiž odmlčel a&nbsp;s&nbsp;mužskou horlivostí, za&nbsp;niž bych ho&nbsp;mohla milovat, nebýt zadaná, vyhrkl:</span></p>
          <p class="chunk" data-nb-ref-number="25" data-nb-words="57" data-nb-chars="339"><span class="idea" data-nb-ref-number="25" id="idea25" data-nb-words="57" data-nb-chars="339">‚Lucy, jste poctivá solidní holka, to&nbsp;vím. Nebyl bych tady a&nbsp;takhle bych s&nbsp;vámi nemluvil, nevědět, že&nbsp;jste charakter až&nbsp;do&nbsp;morku kosti. Povězte mi&nbsp;jako kamarád kamarádovi&nbsp;– je&nbsp;tu&nbsp;někdo, koho máte ráda? A&nbsp;jestli někdo takový existuje, pak už&nbsp;ode mne neuslyšíte ani sebemenší náznak, ale jestli dovolíte, budu vám tím nejvěrnějším přítelem.‘</span></p>
          <p class="chunk" data-nb-ref-number="26" data-nb-words="99" data-nb-chars="541"><span class="idea" data-nb-ref-number="26" id="idea26" data-nb-words="99" data-nb-chars="541">Drahá Mino, proč jsou muži tak ušlechtilí, když my&nbsp;ženy jich jsme tak málo hodny? Vždyť jsem si&nbsp;z&nbsp;toho velkodušného opravdového džentlmena málem dělala legraci! Vyhrkly mi&nbsp;slzy&nbsp;– obávám se, má&nbsp;milá, že&nbsp;tohle je&nbsp;víc ubrečený dopis, než je&nbsp;zdrávo&nbsp;– a&nbsp;v&nbsp;duši mi&nbsp;bylo opravdu velmi těžko. Proč se&nbsp;nemůže děvče provdat za&nbsp;tři muže nebo za&nbsp;všecky své nápadníky a&nbsp;uspořit si&nbsp;tyhle starosti? Jenže tohle je&nbsp;kacířství a&nbsp;nesmím to&nbsp;říkat. Jsem ráda, že&nbsp;jsem alespoň dokázala podívat se&nbsp;i&nbsp;v&nbsp;pláči panu Morrisovi do&nbsp;jeho statečných očí a&nbsp;upřímně mu&nbsp;říci:</span></p>
          <p class="chunk" data-nb-ref-number="27" data-nb-words="43" data-nb-chars="226"><span class="idea" data-nb-ref-number="27" id="idea27" data-nb-words="43" data-nb-chars="226">‚Ano, miluji někoho, i&nbsp;když on&nbsp;mi&nbsp;dosud neřekl, že&nbsp;mě&nbsp;vůbec miluje.‘ Bylo správné, že&nbsp;jsem byla tak upřímná, protože jeho obličej se&nbsp;rozzářil, napřáhl obě ruce a&nbsp;uchopil mé&nbsp;– myslím, že&nbsp;jsem mu&nbsp;je&nbsp;podala sama&nbsp;– a&nbsp;řekl srdečně:</span></p>
          <p class="chunk" data-nb-ref-number="28" data-nb-words="195" data-nb-chars="1088"><span class="idea" data-nb-ref-number="28" id="idea28" data-nb-words="195" data-nb-chars="1088">‚Jste statečná holka! Je&nbsp;pro mne lepší promeškat příležitost u&nbsp;vás než přijít včas ke&nbsp;kterémukoli jinému děvčeti na&nbsp;světě. Neplačte, má&nbsp;drahá. Jestli pláčete kvůli mně, tak já&nbsp;jsem pěkně tvrdý oříšek k&nbsp;rozlousknutí a&nbsp;rány osudu přijímám vstoje. Jestli ten druhý o&nbsp;svém štěstí dosud neví, tak ať&nbsp;raději co&nbsp;nejdřív po&nbsp;něm sáhne, nebo bude mít co&nbsp;činit se&nbsp;mnou! Holčičko, svou upřímností a&nbsp;statečností jste ve&nbsp;mně získala přítele, a&nbsp;to je&nbsp;něco vzácnějšího než milenec; rozhodně je&nbsp;to&nbsp;méně sobecké. Má&nbsp;drahá, čeká mě&nbsp;tedy pěkně pustá a&nbsp;smutná cesta životem. Nedáte mi&nbsp;alespoň jednu pusu? Pomůže mi&nbsp;to&nbsp;aspoň občas zahnat stesk. Víte, můžete to&nbsp;udělat, chcete-li, protože ten druhý prima chlapík – a&nbsp;určitě to&nbsp;je&nbsp;prima chlapík, má&nbsp;drahá, a&nbsp;pašák, jinak byste ho&nbsp;nemohla milovat&nbsp;– se&nbsp;ještě nevyslovil.‘ Tím si&nbsp;mě&nbsp;získal, Mino, protože to&nbsp;<em>bylo</em> od&nbsp;něho statečné a&nbsp;milé a&nbsp;také ušlechtilé vůči soku&nbsp;– nemám pravdu? Byl při tom tak smutný! A&nbsp;tak jsem se&nbsp;naklonila a&nbsp;políbila ho. Postavil se, držel mi&nbsp;ruce ve&nbsp;svých, a&nbsp;jak mi&nbsp;pohlédl dolů do&nbsp;tváře&nbsp;– bohužel jsem se&nbsp;nejspíš hrozně začervenala&nbsp;–, řekl:</span></p>
          <p class="chunk" data-nb-ref-number="29" data-nb-words="118" data-nb-chars="662"><span class="idea" data-nb-ref-number="29" id="idea29" data-nb-words="118" data-nb-chars="662">‚Holčičko, držím vaši ruku a&nbsp;vy jste mě&nbsp;políbila, a&nbsp;jestli nás tohle nespřátelí, tak už&nbsp;nic na&nbsp;světě. Děkuji vám za&nbsp;vaši milou upřímnost a&nbsp;sbohem.‘ Potřásl mi&nbsp;rukou, vzal klobouk a&nbsp;vzápětí vyšel z&nbsp;pokoje, bez ohlédnutí, bez slzy, zachvění či&nbsp;zaváhání; a&nbsp;já pláču jako dítě. Ach, proč jsem musela takového muže učinit nešťastným, když je&nbsp;na&nbsp;světě tolik dívek, které by&nbsp;zbožňovaly půdu, po&nbsp;níž kráčí? Být volná, patřila bych mezi ně&nbsp;– jenže já&nbsp;nechci být volná. Má&nbsp;drahá, dost to&nbsp;mnou otřáslo, a&nbsp;když jsem Ti&nbsp;tohle všechno vylíčila, tak se&nbsp;teď ihned nějak ani nemohu rozepsat o&nbsp;štěstí. A&nbsp;nechci Ti&nbsp;vyprávět o&nbsp;nápadníkovi číslo tři dřív, dokud nebudu úplně šťastna.</span></p>
          <p class="chunk" data-nb-ref-number="30" data-nb-words="3" data-nb-chars="17"><span class="idea" data-nb-ref-number="30" id="idea30" data-nb-words="3" data-nb-chars="17">Tvá milující LUCY</span></p>
          <p class="chunk" data-nb-ref-number="31" data-nb-words="77" data-nb-chars="440"><span class="idea" data-nb-ref-number="31" id="idea31" data-nb-words="77" data-nb-chars="440">P. S. Ach, a&nbsp;musím Ti&nbsp;vlastně vůbec o&nbsp;nápadníkovi číslo tři vykládat? Navíc to&nbsp;bylo všechno tak zmatené; připadalo mi, jako by&nbsp;od&nbsp;jeho příchodu do&nbsp;pokoje uplynul jen zlomek vteřiny, než jsem cítila obě jeho paže kolem sebe a&nbsp;on mě&nbsp;políbil. Jsem moc, moc šťastná a&nbsp;nevím, čím jsem si&nbsp;to&nbsp;zasloužila. Musím jenom v&nbsp;budoucnu dokázat, že&nbsp;nejsem Bohu nevděčná za&nbsp;laskavost, s&nbsp;níž mi&nbsp;poslal takového snoubence, takového manžela a&nbsp;takového přítele.</span></p>
          <p class="chunk" data-nb-ref-number="32" data-nb-words="1" data-nb-chars="8"><span class="idea" data-nb-ref-number="32" id="idea32" data-nb-words="1" data-nb-chars="8">Sbohem.“</span></p>
          <h3 id="deník-dr-sewarda" class="chunk" data-nb-ref-number="33" data-nb-words="3" data-nb-chars="17"><span class="idea" data-nb-ref-number="33" id="idea33" data-nb-words="3" data-nb-chars="17">DENÍK Dr. SEWARDA</span></h3>
          <p class="chunk" data-nb-ref-number="34" data-nb-words="3" data-nb-chars="23"><span class="idea" data-nb-ref-number="34" id="idea34" data-nb-words="3" data-nb-chars="23"><em>(Nahrávaný na&nbsp;fonograf)</em></span></p>
          <p class="chunk" data-nb-ref-number="35" data-nb-words="94" data-nb-chars="574"><span class="idea" data-nb-ref-number="35" id="idea35" data-nb-words="94" data-nb-chars="574"><em>23. dubna.</em>&nbsp;– Dnes značné nechutenství. Nemohu jíst, nemohu spát, proto raději deník. Od&nbsp;včerejšího odmítnutí mám neurčitý pocit prázdnoty; jako by&nbsp;nic na&nbsp;světě nestálo za&nbsp;to, abych se&nbsp;tím zabýval… Protože vím, že&nbsp;jedinou léčbou takového stavu je&nbsp;práce, sešel jsem dolů k&nbsp;pacientům. Vybral jsem si&nbsp;jednoho a&nbsp;ten mi&nbsp;poskytuje mnoho materiálu k&nbsp;zajímavému studiu. Má&nbsp;tak podivuhodné myšlenky a&nbsp;je tak odlišný od&nbsp;normálních psychotiků, že&nbsp;jsem se&nbsp;rozhodl udělat všechno, abych pronikl do&nbsp;jeho myšlenkových pochodů. Dnes jsem se&nbsp;snad dostal blíž než jindy k&nbsp;jádru jeho tajemství.</span></p>
          <p class="chunk" data-nb-ref-number="36" data-nb-words="84" data-nb-chars="505"><span class="idea" data-nb-ref-number="36" id="idea36" data-nb-words="84" data-nb-chars="505">Vyptával jsem se&nbsp;ho&nbsp;důkladněji než dříve; chtěl jsem totiž zjistit předměty jeho halucinací. Teď už&nbsp;uznávám, že&nbsp;tento můj postup je&nbsp;poněkud surový. Přál jsem si, aby dosáhl vrcholného stupně svého šílenství&nbsp;– tedy něčeho, čemu se&nbsp;u&nbsp;pacientů vyhýbám jako moru. (<em>Pozn.</em> Za&nbsp;jakých okolností bych se&nbsp;<em>nevyhýbal</em> moru?) <em>Omnia Romae vernalia sunt.</em> I&nbsp;peklo se&nbsp;dá&nbsp;koupit! <em>verb. sap.</em> Pokud se&nbsp;za&nbsp;jeho představami opravdu něco skrývá, pak stojí za&nbsp;námahu dodatečně to&nbsp;<em>přesně</em> vystopovat. Raději s&nbsp;tím tedy začnu, takže…</span></p>
          <p class="chunk" data-nb-ref-number="37" data-nb-words="105" data-nb-chars="707"><span class="idea" data-nb-ref-number="37" id="idea37" data-nb-words="105" data-nb-chars="707">R. M. Renfield, 59 let&nbsp;– sangvinik; mohutná fyzická síla; chorobná vznětlivost; období sklíčenosti končívají utkvělou představou, které nemohu přijít na&nbsp;kloub. Předpokládám, že&nbsp;jeho sangvinická povaha a&nbsp;rušivý vliv nakonec společně způsobují psychotický stav. Je&nbsp;to&nbsp;potenciálně nebezpečný typ, a&nbsp;pokud je&nbsp;nesobecký, spíš nebezpečný. U&nbsp;sobeckých lidí je&nbsp;opatrnost spolehlivým brněním jak pro jejich nepřátele, tak pro ně&nbsp;samotné. Teď si&nbsp;o&nbsp;tomto případu myslím, že&nbsp;pokud je&nbsp;jeho ego ve&nbsp;středu jeho pozornosti, jsou dostředivá a&nbsp;odstředivá síla vyváženy; jestli je&nbsp;ve&nbsp;středu jeho pozornosti nějaká povinnost, záležitost atd., převládne odstředivá síla, a&nbsp;vyrovnat ji&nbsp;může pouze nějaká pohroma nebo řada pohrom.</span></p>
          <h3 id="dopis-quinceyho-p-morrise" class="chunk" data-nb-ref-number="38" data-nb-words="4" data-nb-chars="26"><span class="idea" data-nb-ref-number="38" id="idea38" data-nb-words="4" data-nb-chars="26">DOPIS QUINCEYHO P. MORRISE</span></h3>
          <p class="chunk" data-nb-ref-number="39" data-nb-words="3" data-nb-chars="30"><span class="idea" data-nb-ref-number="39" id="idea39" data-nb-words="3" data-nb-chars="30">CTIHODNÉMU ARTHURU HOLMWOODOVI</span></p>
          <p class="chunk" data-nb-ref-number="40" data-nb-words="2" data-nb-chars="10"><span class="idea" data-nb-ref-number="40" id="idea40" data-nb-words="2" data-nb-chars="10"><em>25. května</em></span></p>
        </section>
        <section>
          <p class="chunk" data-nb-ref-number="41" data-nb-words="2" data-nb-chars="11"><span class="idea" data-nb-ref-number="41" id="idea41" data-nb-words="2" data-nb-chars="11">„Milý Arte,</span></p>
          <p class="chunk" data-nb-ref-number="42" data-nb-words="158" data-nb-chars="922"><span class="idea" data-nb-ref-number="42" id="idea42" data-nb-words="158" data-nb-chars="922">tlachávali jsme spolu u&nbsp;táboráků v&nbsp;prérii; po&nbsp;pokusu o&nbsp;přistání u&nbsp;Markéz jsme jeden druhému vzájemně ošetřovali rány a&nbsp;na břehu Titicacy jsme si&nbsp;připíjeli na&nbsp;zdraví. Ještě hodně toho spolu natlacháme, ještě další rány si&nbsp;budeme hojit a&nbsp;častokrát si&nbsp;ještě připijeme na&nbsp;zdraví. Nechceš si&nbsp;připít zítra večer u&nbsp;mého táboráku? Vůbec neváhám pozvat Tě, protože vím, že&nbsp;jistá mladá dáma je&nbsp;zítra zadána na&nbsp;jistou večeři a&nbsp;že Ty&nbsp;jsi volný. Bude s&nbsp;námi pouze jeden další besedník, náš starý kámoš z&nbsp;Koreje Jack Seward. Také přijde a&nbsp;my oba chceme prolévat slzy nad sklenkami vína a&nbsp;připíjet z&nbsp;plna srdce na&nbsp;zdraví nejšťastnějšímu muži na&nbsp;tomto širém světě, který získal to&nbsp;nejušlechtilejší srdce, jaké Bůh kdy stvořil a&nbsp;nad jaké není. Slibujeme Ti&nbsp;srdečné a&nbsp;láskyplné uvítání a&nbsp;přípitek tak poctivý jako Tvá pravice. A&nbsp;oba se&nbsp;zapřisáhneme, že&nbsp;Tě&nbsp;příště necháme doma, jestli na&nbsp;počest jistého páru očí vypiješ příliš mnoho! Přijeď!</span></p>
          <p class="chunk" data-nb-ref-number="43" data-nb-words="3" data-nb-chars="20"><span class="idea" data-nb-ref-number="43" id="idea43" data-nb-words="3" data-nb-chars="20">Co&nbsp;nejsrdečněji Tvůj</span></p>
          <p class="chunk" data-nb-ref-number="44" data-nb-words="3" data-nb-chars="18"><span class="idea" data-nb-ref-number="44" id="idea44" data-nb-words="3" data-nb-chars="18">QUINCEY P. MORRIS“</span></p>
          <h3 id="telegram-arthura-holmwooda" class="chunk" data-nb-ref-number="45" data-nb-words="3" data-nb-chars="26"><span class="idea" data-nb-ref-number="45" id="idea45" data-nb-words="3" data-nb-chars="26">TELEGRAM ARTHURA HOLMWOODA</span></h3>
          <p class="chunk" data-nb-ref-number="46" data-nb-words="3" data-nb-chars="22"><span class="idea" data-nb-ref-number="46" id="idea46" data-nb-words="3" data-nb-chars="22">QUINCEYMU P. MORRISOVI</span></p>
          <p class="chunk" data-nb-ref-number="47" data-nb-words="13" data-nb-chars="77"><span class="idea" data-nb-ref-number="47" id="idea47" data-nb-words="13" data-nb-chars="77">„Rozhodně se&nbsp;mnou počítej. Přinesu zprávy, z&nbsp;nichž vám oběma budou brnět uši.</span></p>
          <p class="chunk" data-nb-ref-number="48" data-nb-words="1" data-nb-chars="4"><span class="idea" data-nb-ref-number="48" id="idea48" data-nb-words="1" data-nb-chars="4">ART“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>