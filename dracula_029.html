<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 24">
    <meta name="apple-mobile-web-app-capable" content="yes">
    <title>Kapitola 24</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./dracula_028.html">
    <link rel="next" href="./dracula_030.html">
    <meta name="nb-order" content="25">
    <link rel="self" href="dracula_029.html">
    <meta name="nb-identifier" content="stoker-dracula-89fc4aa">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="5124" data-nb-chars="30250">
    <nav role="doc-toc">
      <ul class="plain section">
        <li><a href="dracula_005.html">Poznámka autora</a></li>
        <li><a href="dracula_006.html">Kapitola 1</a></li>
        <li><a href="dracula_007.html">Kapitola 2</a></li>
        <li><a href="dracula_008.html">Kapitola 3</a></li>
        <li><a href="dracula_009.html">Kapitola 4</a></li>
        <li><a href="dracula_010.html">Kapitola 5</a></li>
        <li><a href="dracula_011.html">Kapitola 6</a></li>
        <li><a href="dracula_012.html">Kapitola 7</a></li>
        <li><a href="dracula_013.html">Kapitola 8</a></li>
        <li><a href="dracula_014.html">Kapitola 9</a></li>
        <li><a href="dracula_015.html">Kapitola 10</a></li>
        <li><a href="dracula_016.html">Kapitola 11</a></li>
        <li><a href="dracula_017.html">Kapitola 12</a></li>
        <li><a href="dracula_018.html">Kapitola 13</a></li>
        <li><a href="dracula_019.html">Kapitola 14</a></li>
        <li><a href="dracula_020.html">Kapitola 15</a></li>
        <li><a href="dracula_021.html">Kapitola 16</a></li>
        <li><a href="dracula_022.html">Kapitola 17</a></li>
        <li><a href="dracula_023.html">Kapitola 18</a></li>
        <li><a href="dracula_024.html">Kapitola 19</a></li>
        <li><a href="dracula_025.html">Kapitola 20</a></li>
        <li><a href="dracula_026.html">Kapitola 21</a></li>
        <li><a href="dracula_027.html">Kapitola 22</a></li>
        <li><a href="dracula_028.html">Kapitola 23</a></li>
        <li><a href="dracula_029.html">Kapitola 24</a></li>
        <li><a href="dracula_030.html">Kapitola 25</a></li>
        <li><a href="dracula_031.html">Kapitola 26</a></li>
        <li><a href="dracula_032.html">Kapitola 27</a></li>
        <li><a href="dracula_033.html">Poznámka</a></li>
        <li><a href="dracula_034.html">Nejslavnější horror</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_028.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Kapitola 24</span></h1>
        <section>
          <h3 id="fonografický-deník-dr-sewarda" class="chunk" data-nb-ref-number="2" data-nb-words="4" data-nb-chars="31"><span class="idea" data-nb-ref-number="2" id="idea2" data-nb-words="4" data-nb-chars="31">FONOGRAFICKÝ DENÍK Dr. SEWARDA,</span></h3>
          <p class="chunk" data-nb-ref-number="3" data-nb-words="3" data-nb-chars="23"><span class="idea" data-nb-ref-number="3" id="idea3" data-nb-words="3" data-nb-chars="23">NAMLUVENÝ VAN HELSINGEM</span></p>
        </section>
        <section>
          <p class="chunk" data-nb-ref-number="4" data-nb-words="4" data-nb-chars="28"><span class="idea" data-nb-ref-number="4" id="idea4" data-nb-words="4" data-nb-chars="28">Vzkaz pro Jonathana Harkera.</span></p>
          <p class="chunk" data-nb-ref-number="5" data-nb-words="344" data-nb-chars="1941"><span class="idea" data-nb-ref-number="5" id="idea5" data-nb-words="344" data-nb-chars="1941">Zůstanete u&nbsp;paní Miny. My&nbsp;zatím budeme pátrati po&nbsp;hraběti&nbsp;– pokud se&nbsp;to&nbsp;dá&nbsp;nazvati pátráním; téměř všechno přece víme a&nbsp;nemusíme už&nbsp;vlastně pátrati, pouze se&nbsp;musíme ujistiti. Vy&nbsp;tu&nbsp;však dnes zůstaňte a&nbsp;pečujte o&nbsp;ni. Je&nbsp;to&nbsp;váš nejpřednější a&nbsp;nejsvětější úkol. Dnes sem rozhodně přijíti nemůže. Teď vás seznámím s&nbsp;tím, s&nbsp;čím jsem už&nbsp;seznámil ostatní čtyři, takže budete věděti vše, co&nbsp;vědí oni. Náš nepřítel odcestoval; vrací se&nbsp;na&nbsp;svůj zámek v&nbsp;Transylvánii. Vím to&nbsp;stejně jistě, jako by&nbsp;to&nbsp;ohnivá ruka napsala na&nbsp;stěnu. Na&nbsp;tento odjezd se&nbsp;už&nbsp;zřejmě připravoval a&nbsp;poslední bednu hlíny měl už&nbsp;někde přichystanou k&nbsp;naložení. Proto si&nbsp;vzal ty&nbsp;peníze, proto tak pospíchal; bál se, že&nbsp;bychom se&nbsp;ho&nbsp;zmocnili dřív, než slunce zapadne. Byla to&nbsp;jeho poslední naděje kromě možnosti skrýti se&nbsp;v&nbsp;hrobce ubohé slečny Lucy; domnívá se, že&nbsp;slečna Lucy je&nbsp;stále taková jako on&nbsp;a&nbsp;že má&nbsp;hrobku pro něho otevřenu. K&nbsp;tomu však mu&nbsp;už&nbsp;nezbýval čas, nebylo to&nbsp;možné, a&nbsp;proto se&nbsp;vypravil do&nbsp;svého posledního útočiště, do&nbsp;posledního zákopu, pokud se&nbsp;to&nbsp;dá&nbsp;tak říci. Je&nbsp;chytrý, velmi chytrý! Ví, že&nbsp;tady jeho hra již skončila, a&nbsp;rozhodl se&nbsp;odejeti domů. Nalezl loď, která popluje tam, odkud přijel, a&nbsp;nastoupil na&nbsp;ni. Nyní půjdeme hledati tu&nbsp;loď i&nbsp;cíl její plavby. Až&nbsp;to&nbsp;zjistíme, vrátíme se, všechno vám řekneme a&nbsp;vy s&nbsp;paní Minou z&nbsp;toho načerpáte novou naději. Jestliže o&nbsp;tom budete přemýšleti, zjistíte, že&nbsp;máme naději a&nbsp;že není ještě všechno ztraceno. Netvorovi, jehož pronásledujeme, trvalo několik set let, než se&nbsp;dostal do&nbsp;Londýna, ale sotva jsme našli proti němu vhodné prostředky, vyhnali jsme ho&nbsp;odsud za&nbsp;jediný den! Není všemocný, i&nbsp;když dokáže způsobiti mnoho škod a&nbsp;je mnohem méně zranitelný než my. Jenže my&nbsp;jsme silní a&nbsp;každý z&nbsp;nás ví, co&nbsp;chce; a&nbsp;společně jsme ještě silnější. Žádné strachy, milý pane Jonathane! Náš boj teprve vzplál, a&nbsp;nakonec přece jen zvítězíme&nbsp;– tak jistě, jako že&nbsp;Bůh ochraňuje z&nbsp;nebes svá dítka. Buďte proto klidný, než se&nbsp;vrátíme.</span></p>
          <p class="chunk" data-nb-ref-number="6" data-nb-words="2" data-nb-chars="11"><span class="idea" data-nb-ref-number="6" id="idea6" data-nb-words="2" data-nb-chars="11">VAN HELSING</span></p>
          <h3 id="deník-jonathana-harkera" class="chunk" data-nb-ref-number="7" data-nb-words="3" data-nb-chars="23"><span class="idea" data-nb-ref-number="7" id="idea7" data-nb-words="3" data-nb-chars="23">DENÍK JONATHANA HARKERA</span></h3>
        </section>
        <section>
          <p class="chunk" data-nb-ref-number="8" data-nb-words="68" data-nb-chars="405"><span class="idea" data-nb-ref-number="8" id="idea8" data-nb-words="68" data-nb-chars="405"><em>4. října.</em>&nbsp;– Přečetl jsem Mině Van Helsingův fonografický vzkaz a&nbsp;to ubohé děvče úplně pookřálo. Jistota, že&nbsp;hrabě odplul z&nbsp;Anglie, jí&nbsp;dodala útěchu, a&nbsp;útěcha je&nbsp;pro ni&nbsp;posilou. Já&nbsp;osobně skoro ani nemohu uvěřit, že&nbsp;už&nbsp;nestojíme tváří v&nbsp;tvář tomu strašnému nebezpečí. Dokonce mé&nbsp;hrůzné zážitky v&nbsp;zámku Dracula mi&nbsp;připadají jako dávno zapomenutý sen. Tady ve&nbsp;svěžím podzimním vzduchu, v&nbsp;jasném svitu slunce…</span></p>
          <p class="chunk" data-nb-ref-number="9" data-nb-words="113" data-nb-chars="668"><span class="idea" data-nb-ref-number="9" id="idea9" data-nb-words="113" data-nb-chars="668">Běda, jak jen mohu pochybovat! Jak jsem tak přemýšlel, padl mi&nbsp;zrak na&nbsp;rudou jizvu na&nbsp;bílém čele ubohé Miny! Dokud tam bude, nelze pochybovat. A&nbsp;až zmizí, zůstane vzpomínka na&nbsp;ni&nbsp;pevně zakotvena v&nbsp;naší paměti. Mina i&nbsp;já se&nbsp;bojíme nečinnosti, a&nbsp;proto jsme znovu několikrát přečetli všechny deníky. I&nbsp;když si&nbsp;stále jasněji uvědomujeme, jak se&nbsp;všechno vlastně odehrálo, naše bolest a&nbsp;strach pomalu mizí. Jako by&nbsp;se&nbsp;ve&nbsp;všem jevil určitý záměr, a&nbsp;to nám dodává útěchu. Mina tvrdí, že&nbsp;jsme možná nástroji boží prozřetelnosti. Kdoví? Budu se&nbsp;snažit tomu také uvěřit. O&nbsp;budoucnosti jsme spolu dosud nemluvili. Raději posečkáme, až&nbsp;se&nbsp;profesor s&nbsp;ostatními vrátí ze&nbsp;své výpravy.</span></p>
          <p class="chunk" data-nb-ref-number="10" data-nb-words="13" data-nb-chars="68"><span class="idea" data-nb-ref-number="10" id="idea10" data-nb-words="13" data-nb-chars="68">Den mi&nbsp;ubíhá rychleji, než jsem si&nbsp;kdy pomyslil. Už&nbsp;jsou tři hodiny.</span></p>
          <h3 id="deník-miny-harkerové" class="chunk" data-nb-ref-number="11" data-nb-words="3" data-nb-chars="20"><span class="idea" data-nb-ref-number="11" id="idea11" data-nb-words="3" data-nb-chars="20">DENÍK MINY HARKEROVÉ</span></h3>
        </section>
        <section>
          <p class="chunk" data-nb-ref-number="12" data-nb-words="29" data-nb-chars="189"><span class="idea" data-nb-ref-number="12" id="idea12" data-nb-words="29" data-nb-chars="189"><em>5. října, 5 hodin odpoledne</em>.&nbsp;– Schůzka, na&nbsp;níž dr. Van Helsing podal zprávu. Přítomni: profesor Van Helsing, lord Godalming, dr. Seward, pan Quincey Morris, Jonathan Harker, Mina Harkerová.</span></p>
          <p class="chunk" data-nb-ref-number="13" data-nb-words="20" data-nb-chars="121"><span class="idea" data-nb-ref-number="13" id="idea13" data-nb-words="20" data-nb-chars="121">Dr. Van Helsing informoval o&nbsp;krocích, které byly dnes podniknuty s&nbsp;cílem zjistit, kterou lodí a&nbsp;kam hrabě Dracula uprchl:</span></p>
          <p class="chunk" data-nb-ref-number="14" data-nb-words="272" data-nb-chars="1611"><span class="idea" data-nb-ref-number="14" id="idea14" data-nb-words="272" data-nb-chars="1611">„Protože jsem věděl, že&nbsp;se&nbsp;chce vrátiti do&nbsp;Transylvánie, byl jsem si&nbsp;jist, že&nbsp;se&nbsp;bude muset plaviti k&nbsp;ústí Dunaje, popřípadě k&nbsp;jinému místu na&nbsp;Černém moři, neboť odtamtud připlul. Stáli jsme před velkým otazníkem. <em>Omne ignotum pro magnifico.</em> A&nbsp;tak jsme se&nbsp;s&nbsp;těžkým srdcem vypravili zjistit, které lodi odpluly včera večer tím směrem. Věděli jsme, že&nbsp;jde o&nbsp;plachetnici, vždyť paní Mina hovořila o&nbsp;plachtách. Plachetnice nejsou tak významné, aby je&nbsp;<em>The Times</em> uváděly v&nbsp;lodním jízdním řádu, a&nbsp;proto jsme na&nbsp;popud lorda Godalminga zašli k&nbsp;Lloydům, kde je&nbsp;seznam všech, i&nbsp;těch nejmenších odplouvajících lodí. Tam jsme zjistili, že&nbsp;za&nbsp;odlivu odplula do&nbsp;Černého moře pouze jedna loď. Byla to&nbsp;<em>Carevna Kateřina</em> a&nbsp;vyplula z&nbsp;Doolittlových loděnic do&nbsp;Varny, odkud má&nbsp;namířeno do&nbsp;dalších míst a&nbsp;pak proti proudu Dunaje. ‚Aha,‘ řekl jsem si, ‚tohle je&nbsp;určitě loď, na&nbsp;níž je&nbsp;hrabě!‘ Odebrali jsme se&nbsp;tedy do&nbsp;Doolittlových loděnic a&nbsp;tam v&nbsp;malé prkenné boudě seděl nějaký úředník. Bouda byla tak nepatrná, že&nbsp;ten člověk vypadal větší než jeho kancelář. Zeptali jsme se&nbsp;ho&nbsp;na&nbsp;odjezd <em>Carevny Kateřiny</em>. Měl zarudlý obličej, hlasitě divoce klel, ale jinak to&nbsp;byl dobrý chlapík. Quincey mu&nbsp;dal něco ze&nbsp;své kapsy, co&nbsp;při rozvinutí zašustilo, chlapík to&nbsp;vložil do&nbsp;maličké peněženky, tu&nbsp;uložil hluboko do&nbsp;kapsy kalhot, a&nbsp;byl pak ještě úslužnější a&nbsp;uctivější. Šel s&nbsp;námi a&nbsp;vyptával se&nbsp;mnoha hrubých a&nbsp;zpocených mužů; i&nbsp;ti se&nbsp;polepšili, jakmile je&nbsp;přešla žízeň. Každou chvílí sakrovali, hromovali a&nbsp;různě kleli; ani jsem jim pořádně ne­rozuměl, ale pochopil jsem, co&nbsp;asi mají na&nbsp;mysli. Nakonec nám ovšem pověděli vše, co&nbsp;jsme potřebovali.</span></p>
          <p class="chunk" data-nb-ref-number="15" data-nb-words="312" data-nb-chars="1768"><span class="idea" data-nb-ref-number="15" id="idea15" data-nb-words="312" data-nb-chars="1768">Sdělili nám, jak k&nbsp;nim včera odpoledne k&nbsp;páté hodině přiběhl jakýsi muž; byl vysoký, hubený a&nbsp;bledý, měl ostrý nos, zářivě bílé zuby a&nbsp;oči, které přímo žhnuly. Byl celý v&nbsp;černém až&nbsp;na&nbsp;slamák, který se&nbsp;nehodil ani k&nbsp;němu, ani k&nbsp;roční době. Obdaroval je&nbsp;štědře penězi, jen aby se&nbsp;dozvěděl, která loď odplouvá do&nbsp;Černého moře a&nbsp;kam. Kdosi ho&nbsp;zavedl do&nbsp;kanceláře a&nbsp;pak k&nbsp;lodi. Na&nbsp;ni&nbsp;odmítal vstoupiti, zůstal státi na&nbsp;konci můstku a&nbsp;požádal, aby k&nbsp;němu přišel kapitán. Jakmile se&nbsp;kapitán dozvěděl, že&nbsp;dostane bohatě zaplaceno, přišel, a&nbsp;ačkoli zprvu mocně hromoval, přece jen nakonec souhlasil. Potom ten hubený muž odešel a&nbsp;někdo mu&nbsp;poradil, kde si&nbsp;může najmouti koně a&nbsp;povoz. Odešel tam a&nbsp;brzy se&nbsp;vrátil. Káru s&nbsp;velkou bednou přitáhl sám a&nbsp;také sám tu&nbsp;bednu složil na&nbsp;zem, ačkoli k&nbsp;přenesení na&nbsp;loď pak bylo třeba několika mužů. Dlouho hučel do&nbsp;kapitána, jak a&nbsp;kam ta&nbsp;bedna má&nbsp;býti uložena; ale kapitán měl námitky, sakroval v&nbsp;mnoha jazycích a&nbsp;vyzval ho, ať&nbsp;tedy přijde a&nbsp;sám se&nbsp;podívá, kde ji&nbsp;uloží. Jenže on&nbsp;odmítl, že&nbsp;zatím nemůže přijíti, protože má&nbsp;ještě mnoho na&nbsp;práci. Nato mu&nbsp;kapitán pověděl, aby si&nbsp;raději zatraceně pospíšil, protože loď vypluje z&nbsp;tohohle zatraceného přístavu, než nastane zatracený odliv. Hubený muž se&nbsp;usmál a&nbsp;prohlásil, že&nbsp;loď musí pochopitelně vyplouti, až&nbsp;to&nbsp;kapitán uzná za&nbsp;vhodné; že&nbsp;by&nbsp;však byl překvapen, kdyby to&nbsp;bylo nějak brzy! Kapitán znovu klel v&nbsp;mnoha jazycích a&nbsp;hubený muž se&nbsp;mu&nbsp;uklonil, poděkoval mu&nbsp;a&nbsp;pravil, že&nbsp;tedy využije jeho laskavosti a&nbsp;dostaví se&nbsp;na&nbsp;palubu před odjezdem. Nakonec mu&nbsp;kapitán s&nbsp;mnohem rudější tváří než předtím a&nbsp;v&nbsp;mnoha jazycích prohlásil, že&nbsp;žádné zatracené a&nbsp;zpropadené Francouze na&nbsp;palubě své zatracené lodi míti nechce! Potom se&nbsp;cizinec zeptal, kde by&nbsp;mohl nablízku koupiti nákladní listy, a&nbsp;odešel.</span></p>
          <p class="chunk" data-nb-ref-number="16" data-nb-words="252" data-nb-chars="1511"><span class="idea" data-nb-ref-number="16" id="idea16" data-nb-words="252" data-nb-chars="1511">Nikdo neví, kam šel, a&nbsp;všem to&nbsp;bylo ‚po čertech jedno‘, jak se&nbsp;vyjádřili, protože měli hlavu plnou zcela jiných, pochopitelně opět zatracených myšlenek; brzy totiž bylo všem jasné, že&nbsp;<em>Carevna Kateřina</em> nevypluje podle očekávání. Nad hladinou řeky se&nbsp;zdvihla řídká pára a&nbsp;postupně houstla, až&nbsp;z&nbsp;ní byla neproniknutelná mlha. Objevila se&nbsp;prý znenadání, nikdo ani nevěděl jak. Kapitán hromoval a&nbsp;sakroval v&nbsp;mnoha jazycích, ale stejně nic nezmohl. Voda pomalu stoupala a&nbsp;kapitán se&nbsp;začal obávat, že&nbsp;zmešká odliv. Právě za&nbsp;nejvyššího přílivu přišel hubený muž znovu na&nbsp;můstek a&nbsp;požádal kapitána, který nebyl právě nejlépe naladěn, aby se&nbsp;směl podívati, kde je&nbsp;uložena jeho bedna. Nato mu&nbsp;kapitán odsekl, aby on&nbsp;i&nbsp;ta jeho stará, zatracená setsakramentská bedna táhli ke&nbsp;všem čertům. Hubený muž se&nbsp;však neurazil, odešel s&nbsp;prvním důstojníkem do&nbsp;podpalubí podívati se&nbsp;po&nbsp;bedně, vrátil se&nbsp;nahoru a&nbsp;chvíli postál v&nbsp;mlze na&nbsp;palubě. Potom zmizel, ale nikdo si&nbsp;nevšiml jak. Nikdo ovšem na&nbsp;něho ani nemyslil, protože brzy se&nbsp;mlha začala zvedati a&nbsp;zase se&nbsp;vyjasnilo. Moji žízniví přátelé s&nbsp;květnatou mluvou nám se&nbsp;smíchem líčili, jak kapitán při svém vícejazyčném klení překonal sám sebe a&nbsp;přímo hýřil nejšťavnatějšími výrazy, když z&nbsp;dotazů u&nbsp;jiných námořníků, kteří v&nbsp;tu hodinu pluli po&nbsp;proudu i&nbsp;proti proudu řeky, zjistil, že&nbsp;jen málokterý z&nbsp;nich spatřil jinou mlhu než tu, která obklopovala loděnici. Nakonec loď při odlivu vyplula a&nbsp;ráno již byla blízko ústí. V&nbsp;době, kdy nám toto bylo řečeno, byla již určitě na&nbsp;širém moři.</span></p>
          <p class="chunk" data-nb-ref-number="17" data-nb-words="170" data-nb-chars="976"><span class="idea" data-nb-ref-number="17" id="idea17" data-nb-words="170" data-nb-chars="976">A&nbsp;proto si&nbsp;teď můžeme na&nbsp;nějaký čas odpočinouti, milá paní Mino. Náš nepřítel je&nbsp;na&nbsp;moři, kde může poroučeti mlze, a&nbsp;pluje k&nbsp;ústí Dunaje. Plachetnicí trvá plavba poměrně dlouho, a&nbsp;i kdyby plula rychle, my&nbsp;pojedeme po&nbsp;pevnině, budeme rychlejší a&nbsp;dorazíme tam před ní. Naší nadějí je&nbsp;přistihnouti ho&nbsp;v&nbsp;bedně v&nbsp;době mezi východem a&nbsp;západem slunce, kdy se&nbsp;nemůže brániti a&nbsp;my s&nbsp;ním můžeme naložiti, jak bude třeba. Máme před sebou řadu dní, kdy můžeme kouti své plány. Víme přesně, kam má&nbsp;namířeno; mluvili jsme totiž s&nbsp;rejdařem a&nbsp;ten nám ukázal příslušné faktury a&nbsp;doklady. Bedna, kterou hledáme, má&nbsp;býti vyložena ve&nbsp;Varně, kde ji&nbsp;na&nbsp;předložení plné moci převezme lodní agent jménem Ristics. Tím skončí úloha našich dopravců. Na&nbsp;náš dotaz, zda je&nbsp;něco v&nbsp;nepořádku, protože pak by&nbsp;mohli zatelegrafovati do&nbsp;Varny a&nbsp;tam se&nbsp;dotázati, jsme odpověděli záporně; vždyť to, co&nbsp;musíme vykonati, není věcí ani policie, ani celních úřadů. Musíme to&nbsp;vykonati jen my&nbsp;sami a&nbsp;podle svých plánů.“</span></p>
          <p class="chunk" data-nb-ref-number="18" data-nb-words="89" data-nb-chars="567"><span class="idea" data-nb-ref-number="18" id="idea18" data-nb-words="89" data-nb-chars="567">Když dr. Van Helsing domluvil, zeptala jsem se&nbsp;ho, zda hrabě určitě zůstal na&nbsp;palubě lodi. Odpověděl: „Naším nejlepším důkazem je&nbsp;vaše svědectví v&nbsp;hypnotickém transu.“ Znovu jsem se&nbsp;ho&nbsp;zeptala, zda je&nbsp;opravdu nezbytné, aby pronásledovali hraběte; strašně se&nbsp;totiž bojím, aby Jonathan ode mne neodešel, a&nbsp;to by&nbsp;určitě učinil, kdyby odešli ostatní. Profesor mi&nbsp;odpověděl napřed klidně, ale pak byl stále vzrušenější, důraznější a&nbsp;prudší, až&nbsp;nakonec jsme opět alespoň zčásti pochopili, z&nbsp;čeho vyvěrá jeho silná individualita, kterou už&nbsp;tak dlouho vyniká nad svým okolím.</span></p>
          <p class="chunk" data-nb-ref-number="19" data-nb-words="415" data-nb-chars="2461"><span class="idea" data-nb-ref-number="19" id="idea19" data-nb-words="415" data-nb-chars="2461">„Ano, je&nbsp;to&nbsp;nezbytné&nbsp;– nezbytné&nbsp;– nezbytné! Za&nbsp;prvé kvůli vám, za&nbsp;druhé kvůli lidstvu! Už&nbsp;za&nbsp;ten krátký čas, kdy ještě byl zcela nevědomý a&nbsp;tápal v&nbsp;temnotách, napáchal tenhle netvor spoustu zla v&nbsp;onom úzkém okruhu, v&nbsp;němž se&nbsp;pohybuje. Tohle všechno jsem už&nbsp;ostatním vysvětlil; vy, drahá paní Mino, se&nbsp;to&nbsp;můžete dozvěděti z&nbsp;fonografu mého přítele Johna či&nbsp;ze&nbsp;zápisků svého manžela. Vylíčil jsem jim, jak mu&nbsp;trvalo řadu staletí, než se&nbsp;mu&nbsp;podařilo opustiti svou chudou zemi&nbsp;– chudou na&nbsp;lidi&nbsp;– a&nbsp;přijíti do&nbsp;nové země, kde je&nbsp;tolik lidí jako klasů na&nbsp;poli. Kdyby se&nbsp;o&nbsp;něco podobného pokoušel nějaký jiný Nemrtvý, určitě by&nbsp;to&nbsp;nedokázal ani za&nbsp;dlouhá staletí, co&nbsp;svět je&nbsp;světem a&nbsp;co jím ještě bude. U&nbsp;tohoto jedince se&nbsp;zřejmě nějakým zázračným způsobem spojily všechny tajemné, hluboké a&nbsp;mocné síly přírody. I&nbsp;samo místo, kde tento Nemrtvý po&nbsp;dlouhá staletí žil, je&nbsp;plné geologických a&nbsp;chemických tajemství. Jsou tam hluboké rokle a&nbsp;úžlabiny, které vedou neznámo kam. Jsou tam sopky, z&nbsp;jejichž jícnů dodnes tryskají proudy vod neprobádaných vlastností a&nbsp;plyny, které dovedou usmrtiti nebo naopak přivésti k&nbsp;životu. Jistě, některé kombinace těchto tajemných sil, které tak mimořádným způsobem podporují fyzický život, mají asi magnetický či&nbsp;elektrický původ, vždyť i&nbsp;on sám měl od&nbsp;samého počátku určité mimořádné vlastnosti. V&nbsp;těžkých dobách naplněných válkami vynikal nad ostatní železnými nervy, pronikavější myslí a&nbsp;větší odvahou. Neznámo jak dosáhly u&nbsp;něho základní síly života svého vrcholu a&nbsp;jeho mozek se&nbsp;zdokonaluje stejnou měrou, jakou sílí, vzrůstá a&nbsp;mládne jeho tělo. A&nbsp;k&nbsp;tomu přistupuje ona ďábelská síla, která mu&nbsp;je&nbsp;vlastní; ta&nbsp;ovšem musí ustoupiti silám dobra. A&nbsp;co tedy z&nbsp;toho plyne pro nás? Nakazil vás&nbsp;– ach, odpusťte, má&nbsp;drahá, že&nbsp;o&nbsp;tom musím mluviti; to, co&nbsp;řeknu, vám bude ku&nbsp;prospěchu. Nakazil vás ovšem tak zchytrale, že&nbsp;kdyby vám už&nbsp;nijak více neubližoval, budete moci žíti dále svým dřívějším, sladkým životem, a&nbsp;teprve později vás smrt, ten obecný, Bohem posvěcený úděl člověka, učiní takovou, jakým je&nbsp;on. K&nbsp;tomu nesmí dojíti! Všichni jsme se&nbsp;zapřisáhli, že&nbsp;se&nbsp;tak nestane! Jsme vykonavateli boží vůle, aby se&nbsp;svět a&nbsp;lidé, pro něž zemřel jeho syn, nestali oběťmi netvorů, jejichž pouhé bytí Boha znesvěcuje. Bůh už&nbsp;nám dovolil vysvoboditi jednu duši a&nbsp;my se&nbsp;dáme na&nbsp;pochod jako dávní křižáci, abychom vysvobodili další duše. Jako oni potáhneme k&nbsp;východu, a&nbsp;jestliže padneme, padneme jako oni za&nbsp;dobrou věc.“ Odmlčel se&nbsp;a&nbsp;já jsem se&nbsp;otázala:</span></p>
          <p class="chunk" data-nb-ref-number="20" data-nb-words="28" data-nb-chars="169"><span class="idea" data-nb-ref-number="20" id="idea20" data-nb-words="28" data-nb-chars="169">„Nepoučí se&nbsp;však hrabě ze&nbsp;svého neúspěchu? Teď, když byl vyštván z&nbsp;Anglie, nebude se&nbsp;jí&nbsp;vyhýbat tak, jako se&nbsp;tygr vyhýbá vesnici, z&nbsp;níž pocházejí jeho pronásledovatelé?“</span></p>
          <p class="chunk" data-nb-ref-number="21" data-nb-words="344" data-nb-chars="2081"><span class="idea" data-nb-ref-number="21" id="idea21" data-nb-words="344" data-nb-chars="2081">„Aha!“ zvolal profesor. „To vaše přirovnání s&nbsp;tygrem se&nbsp;mi&nbsp;zamlouvá a&nbsp;převezmu je. Vaši lidožrouti, jak v&nbsp;Indii nazývají tygra, který jednou okusil lidskou krev, nestojí už&nbsp;o&nbsp;žádnou jinou kořist, nýbrž číhají tak dlouho, dokud jim nepadne za&nbsp;oběť člověk. Netvor, jehož jsme vyhnali z&nbsp;naší vesnice, je&nbsp;také tygr lidožrout, a&nbsp;nikdy nepřestane číhati. Nikoli, vůbec nemá v&nbsp;povaze stáhnouti se&nbsp;a&nbsp;držeti se&nbsp;v&nbsp;pozadí. Za&nbsp;svého života, toho skutečného života, přecházel turecké hranice a&nbsp;napadal nepřítele na&nbsp;jeho vlastní půdě; a&nbsp;ustal snad, kdykoli byl odražen? Nikoli! Vracel se&nbsp;opět, znovu a&nbsp;znovu. Všimněte si&nbsp;jeho neústupnosti a&nbsp;vytrvalosti! Už&nbsp;dávno pojal jeho dětský mozek plán odejíti do&nbsp;velkého města. A&nbsp;co udělal? Napřed si&nbsp;našel místo, které je&nbsp;pro něho na&nbsp;celém světě nejslibnější. Pak se&nbsp;rozvážně začal chystati na&nbsp;provedení svého plánu. Trpělivě zkoumal své síly a&nbsp;dosah své moci. Studoval novou řeč. Poznával nový společenský život, změněné zvyklosti, politiku, právo, finance, vědu a&nbsp;obyčeje neznámé země a&nbsp;neznámého národa, který tam mezitím vznikl. To&nbsp;málo, co&nbsp;zjistil, mu&nbsp;jen udělalo laskominy a&nbsp;povzbudilo chuť. Dokonce mu&nbsp;to&nbsp;zbystřilo mysl, neboť všechno mu&nbsp;jen dokazovalo, jak správné byly již od&nbsp;počátku jeho předpoklady. Tohle všechno dokázal sám, sám! z&nbsp;rozbořené hrobky v&nbsp;zapomenuté zemi. O&nbsp;kolik víc by&nbsp;toho tedy dokázal, až&nbsp;by&nbsp;mu&nbsp;byl otevřen širší myšlenkový svět? On, který se&nbsp;vysmívá smrti, jak víme; on, který nabývá sil uprostřed epidemií, jež dovedou sklátiti&nbsp;celé národy! Ach, kdyby někdo takový pocházel od&nbsp;Boha, a&nbsp;nikoli od&nbsp;ďábla, jakou podporou dobra by&nbsp;byl v&nbsp;tomhle našem starém světě! Ale my&nbsp;jsme se&nbsp;zavázali, že&nbsp;svět osvobodíme. Své dílo musíme vykonati nenápadně a&nbsp;naše úsilí musí býti skryto pláštíkem tajemství. V&nbsp;tomto osvíceném věku, kdy lidé nevěří ani tomu, co&nbsp;vidí, by&nbsp;mu&nbsp;totiž pochybnosti moudrých lidí velmi napomáhaly. Byly by&nbsp;pro něho štítem, brněním a&nbsp;současně i&nbsp;zbraní, jimiž by&nbsp;mohl zničiti nás, své nepřátele, kteří jsme ochotni zatratiti i&nbsp;vlastní duše pro záchranu té, kterou milujeme&nbsp;– pro dobro lidstva a&nbsp;pro čest a&nbsp;slávu boží.“</span></p>
          <p class="chunk" data-nb-ref-number="22" data-nb-words="45" data-nb-chars="261"><span class="idea" data-nb-ref-number="22" id="idea22" data-nb-words="45" data-nb-chars="261">Po&nbsp;společné úradě bylo dohodnuto, že&nbsp;dnes večer zatím nic definitivně nerozhodneme; že&nbsp;se&nbsp;na&nbsp;všechno vyspíme a&nbsp;že se&nbsp;pokusíme každý dojít k&nbsp;vlastním závěrům. Sejdeme se&nbsp;opět zítra při snídani a&nbsp;tam si&nbsp;sdělíme, k&nbsp;čemu jsme dospěli, a&nbsp;rozhodneme o&nbsp;dalším postupu.</span></p>
        </section>
        <section>
          <p class="chunk" data-nb-ref-number="23" data-nb-words="17" data-nb-chars="95"><span class="idea" data-nb-ref-number="23" id="idea23" data-nb-words="17" data-nb-chars="95">Dnes v&nbsp;noci se&nbsp;cítím báječně klidná a&nbsp;odpočatá. Jako bych se&nbsp;zbavila nějaké strašné tíže. Snad…</span></p>
          <p class="chunk" data-nb-ref-number="24" data-nb-words="21" data-nb-chars="122"><span class="idea" data-nb-ref-number="24" id="idea24" data-nb-words="21" data-nb-chars="122">Ani jsem to&nbsp;nedomyslila, nemohla jsem; v&nbsp;zrcadle jsem zahlédla rudé znamení na&nbsp;čele a&nbsp;uvědomila si, že&nbsp;jsem dosud nečistá.</span></p>
          <h3 id="deník-dr-sewarda" class="chunk" data-nb-ref-number="25" data-nb-words="3" data-nb-chars="17"><span class="idea" data-nb-ref-number="25" id="idea25" data-nb-words="3" data-nb-chars="17">DENÍK Dr. SEWARDA</span></h3>
        </section>
        <section>
          <p class="chunk" data-nb-ref-number="26" data-nb-words="31" data-nb-chars="173"><span class="idea" data-nb-ref-number="26" id="idea26" data-nb-words="31" data-nb-chars="173"><em>5. října.</em>&nbsp;– Všichni jsme záhy vstali a&nbsp;myslím, že&nbsp;každému z&nbsp;nás spánek prospěl. Při snídani vládla mnohem lepší nálada, než jsme se&nbsp;domnívali, že&nbsp;je&nbsp;vůbec ještě někdy možné.</span></p>
          <p class="chunk" data-nb-ref-number="27" data-nb-words="59" data-nb-chars="378"><span class="idea" data-nb-ref-number="27" id="idea27" data-nb-words="59" data-nb-chars="378">Je&nbsp;opravdu fantastické, jak obrovská regenerační síla je&nbsp;obsažena v&nbsp;lidské povaze. Jakmile se&nbsp;zbavíme překážky, třeba smrtí, vracíme se&nbsp;ihned k&nbsp;základním principům naděje a&nbsp;radosti. Jak jsme seděli kolem stolu, nejednou jsem se&nbsp;udiveně porozhlédl, zda všechny ty&nbsp;minulé dny nejsou jenom snem. Zpět do&nbsp;skutečnosti mě&nbsp;přiváděl teprve pohled na&nbsp;rudou skvrnu na&nbsp;čele paní Harkerové.</span></p>
          <p class="chunk" data-nb-ref-number="28" data-nb-words="232" data-nb-chars="1353"><span class="idea" data-nb-ref-number="28" id="idea28" data-nb-words="232" data-nb-chars="1353">I&nbsp;teď, kdy vážně o&nbsp;všem uvažuji, skoro nemohu pochopit, že&nbsp;příčina celého našeho neštěstí je&nbsp;dosud na&nbsp;světě. Dokonce i&nbsp;paní Harkerová jako by&nbsp;občas na&nbsp;své utrpení zapomínala; svou strašnou jizvu si&nbsp;uvědomí jen tu&nbsp;a&nbsp;tam, když si&nbsp;na&nbsp;něco vzpomene. Za&nbsp;půl hodiny se&nbsp;tu&nbsp;sejdeme v&nbsp;mé pracovně a&nbsp;rozhodneme, co&nbsp;dál. Já&nbsp;osobně předvídám pouze jedinou nesnáz a&nbsp;uvědomuji si&nbsp;ji&nbsp;spíš instinktivně než vědomě. Všichni budeme muset mluvit otevřeně, a&nbsp;přesto se&nbsp;obávám, že&nbsp;ubohá paní Harkerová bude mít z&nbsp;nějakého záhadného důvodu svázaný jazyk. Vím, že&nbsp;si&nbsp;tvoří úsudky sama, a&nbsp;ze všeho, čeho jsem byl dosud svědkem, mohu usuzovat, jak pronikavé a&nbsp;správné asi budou; jenže ona je&nbsp;nevysloví nebo nebude moci vyslovit. Nadhodil jsem to&nbsp;Van Helsingovi; pohovoříme si&nbsp;o&nbsp;tom, až&nbsp;budeme sami. Domnívám se, že&nbsp;na&nbsp;ni&nbsp;začíná působit ten strašný jed, který se&nbsp;jí&nbsp;dostal do&nbsp;krve. Hrabě určitě věděl, proč ji&nbsp;obdařil tím, co&nbsp;Van Helsing nazývá „upíří křest krví“. Jistě lze vydestilovat jedy i&nbsp;z&nbsp;neškodných látek: v&nbsp;době, kdy existence ptomainů je&nbsp;dosud záhadou, se&nbsp;nelze divit ničemu! Vím pouze jedno: jestli se&nbsp;mé&nbsp;pocity o&nbsp;mlčení nešťastné paní Harkerové projeví jako správné, pak nás čekají velké obtíže a&nbsp;neznámá nebezpečí. Stejná síla, která ji&nbsp;donutí mlčet, ji&nbsp;může donutit i&nbsp;promluvit. Raději to&nbsp;ani nedomyslím; ještě bych nakonec mohl v&nbsp;duchu té&nbsp;ušlechtilé ženě křivdit!</span></p>
          <p class="chunk" data-nb-ref-number="29" data-nb-words="18" data-nb-chars="105"><span class="idea" data-nb-ref-number="29" id="idea29" data-nb-words="18" data-nb-chars="105">Van Helsing se&nbsp;dostaví do&nbsp;pracovny chvíli předtím, než přijdou ostatní. Pokusím se&nbsp;s&nbsp;ním o&nbsp;tom promluvit.</span></p>
        </section>
        <section>
          <p class="chunk" data-nb-ref-number="30" data-nb-words="44" data-nb-chars="243"><span class="idea" data-nb-ref-number="30" id="idea30" data-nb-words="44" data-nb-chars="243"><em>Později.</em>&nbsp;– Po&nbsp;profesorově příchodu jsme probírali situaci. Postřehl jsem, že&nbsp;ho&nbsp;něco tíží a&nbsp;že by&nbsp;o&nbsp;tom chtěl se&nbsp;mnou promluvit, ale stejně jako já&nbsp;s&nbsp;tím otálel. Když jsme tak chvíli chodili okolo celé věci jako kočka kolem horké kaše, vyhrkl:</span></p>
          <p class="chunk" data-nb-ref-number="31" data-nb-words="30" data-nb-chars="174"><span class="idea" data-nb-ref-number="31" id="idea31" data-nb-words="30" data-nb-chars="174">„Příteli Johne, my&nbsp;dva si&nbsp;musíme o&nbsp;něčem promluviti o&nbsp;samotě, zatím jenom mezi čtyřma očima. Později do&nbsp;toho zasvětíme i&nbsp;ostatní.“ Zarazil se&nbsp;a&nbsp;já vyčkával. Za&nbsp;chvíli pravil:</span></p>
          <p class="chunk" data-nb-ref-number="32" data-nb-words="22" data-nb-chars="133"><span class="idea" data-nb-ref-number="32" id="idea32" data-nb-words="22" data-nb-chars="133">„Paní Mina, naše ubohá, drahá paní Mina se&nbsp;mění!“ Po&nbsp;zádech mi&nbsp;přeběhl mráz&nbsp;– mé&nbsp;nejhorší domněnky se&nbsp;potvrdily! Profesor pokračoval:</span></p>
          <p class="chunk" data-nb-ref-number="33" data-nb-words="153" data-nb-chars="929"><span class="idea" data-nb-ref-number="33" id="idea33" data-nb-words="153" data-nb-chars="929">„Tentokráte musíme s&nbsp;ohledem na&nbsp;smutnou zkušenost se&nbsp;slečnou Lucy bdíti, aby to&nbsp;nezašlo příliš daleko. Náš úkol je&nbsp;nyní vlastně mnohem obtížnější než jindy, a&nbsp;tahle nová rána osudu způsobuje, že&nbsp;záleží na&nbsp;každé hodině. Ve&nbsp;tváři paní Miny se&nbsp;již začínají projevovati charakteristické upíří rysy. Jsou dosud jen velmi, velmi nepatrné, jsou však zřetelné pro ty, jejichž oči se&nbsp;dívají bez předsudků. Zuby má&nbsp;poněkud ostřejší a&nbsp;pohled někdy tvrdší. Navíc poslední dobou příliš často mlčí; podobně to&nbsp;začínalo u&nbsp;slečny Lucy. Ta&nbsp;rovněž nic neřekla, i&nbsp;když napsala vše, o&nbsp;čem si&nbsp;přála, abychom se&nbsp;dozvěděli. Nyní se&nbsp;obávám jednoho. Jestliže paní Mina dokáže v&nbsp;hypnotickém transu námi přivoděném vyzraditi, co&nbsp;hrabě vidí a&nbsp;slyší, nemohl by&nbsp;tedy kdykoli i&nbsp;on, který ji&nbsp;hypnotizoval první, napil se&nbsp;její krve a&nbsp;přinutil ji&nbsp;vypíti svou krev, donutiti její mysl, aby mu&nbsp;vyjevila všechno, co&nbsp;zná?“ Pokývl jsem na&nbsp;znamení souhlasu. Pokračoval:</span></p>
          <p class="chunk" data-nb-ref-number="34" data-nb-words="116" data-nb-chars="685"><span class="idea" data-nb-ref-number="34" id="idea34" data-nb-words="116" data-nb-chars="685">„Tomu musíme rozhodně zabrániti; nesmíme ji&nbsp;zasvěcovati do&nbsp;našich záměrů, takže nebude moci prozraditi, co&nbsp;neví! Je&nbsp;to&nbsp;trapná záležitost! Tak trapná, že&nbsp;mi&nbsp;při pomyšlení na&nbsp;ni&nbsp;málem puká srdce; ale musí tomu tak býti. Až&nbsp;se&nbsp;za&nbsp;chvíli sejdeme, musím jí&nbsp;oznámiti, že&nbsp;z&nbsp;důvodu, o&nbsp;němž pomlčíme, se&nbsp;už&nbsp;nesmí zúčastňovati našich porad, ale že&nbsp;ji&nbsp;pochopitelně budeme pečlivě ochraňovati.“ Otřel si&nbsp;čelo, na&nbsp;němž mu&nbsp;vyvstal pot při představě bolesti, kterou nejspíš způsobí té&nbsp;ubohé, tolik trýzněné ženě. Byl jsem přesvědčen, že&nbsp;ho&nbsp;snad trochu utěší, až&nbsp;se&nbsp;dozví, že&nbsp;i&nbsp;já jsem došel ke&nbsp;stejným závěrům; rozhodně ho&nbsp;to&nbsp;zbaví trýznivých pochyb. Sdělil jsem mu&nbsp;to&nbsp;a&nbsp;očekávaný účinek se&nbsp;dostavil.</span></p>
          <p class="chunk" data-nb-ref-number="35" data-nb-words="34" data-nb-chars="183"><span class="idea" data-nb-ref-number="35" id="idea35" data-nb-words="34" data-nb-chars="183">Čas naší porady se&nbsp;už&nbsp;blíží. Van Helsing odešel, aby se&nbsp;prý připravil na&nbsp;ni&nbsp;i&nbsp;na svou bolestnou úlohu. Řekl bych však, že&nbsp;pravou příčinou jeho odchodu byla touha pomodlit se&nbsp;o&nbsp;samotě.</span></p>
        </section>
        <section>
          <p class="chunk" data-nb-ref-number="36" data-nb-words="120" data-nb-chars="718"><span class="idea" data-nb-ref-number="36" id="idea36" data-nb-words="120" data-nb-chars="718"><em>Později.</em>&nbsp;– Hned jak jsme se&nbsp;sešli, jsme si&nbsp;s&nbsp;Van Helsingem oddychli. Paní Harkerová vzkázala po&nbsp;manželovi, že&nbsp;se&nbsp;našeho setkání nezúčastní; pokládá prý za&nbsp;vhodnější, budeme-li moci své akce projednávat sami bez ní; její přítomnost by&nbsp;nám prý mohla vadit. Profesor i&nbsp;já jsme na&nbsp;sebe na&nbsp;okamžik pohlédli a&nbsp;oběma se&nbsp;nám podstatně ulevilo. Osobně se&nbsp;domnívám, že&nbsp;pokud si&nbsp;paní Harkerová sama uvědomila nebezpečí, odvrátila tím od&nbsp;sebe hodně bolestí i&nbsp;soužení. Za&nbsp;těchto okolností jsem si&nbsp;s&nbsp;profesorem vyměnil souhlasné pohledy a&nbsp;s&nbsp;prstem na&nbsp;rtech jsme se&nbsp;shodli, že&nbsp;o&nbsp;svém podezření pomlčíme, dokud si&nbsp;o&nbsp;něm nepromluvíme sami. Ihned jsme se&nbsp;pustili do&nbsp;příprav válečného plánu. Napřed nám Van Helsing zhruba nastínil fakta:</span></p>
          <p class="chunk" data-nb-ref-number="37" data-nb-words="105" data-nb-chars="655"><span class="idea" data-nb-ref-number="37" id="idea37" data-nb-words="105" data-nb-chars="655">„<em>Carevna Kateřina</em> vyplula z&nbsp;Temže včera ráno. I&nbsp;při největší rychlosti jí&nbsp;plavba do&nbsp;Varny potrvá tři týdny; my&nbsp;se&nbsp;tam po&nbsp;pevnině dostaneme za&nbsp;tři dny. Jestliže připustíme, že&nbsp;plavba bude třeba o&nbsp;dva dny kratší vzhledem ke&nbsp;změnám počasí, které, jak víme, může hrabě přivoditi, a&nbsp;jestliže připočteme celý den a&nbsp;noc pro naše případné zpoždění, zbývají nám do&nbsp;odjezdu necelé dva týdny. Pro jistotu tedy musíme odsud odcestovati nejpozději sedmnáctého. Tak určitě přibudeme do&nbsp;Varny den před přistáním lodi a&nbsp;budeme moci vykonati všechny nutné přípravy. Všichni se&nbsp;pochopitelně ozbrojíme&nbsp;– proti oběma druhům zla&nbsp;– duševnímu i&nbsp;fyzickému!“ Quincey Morris dodal:</span></p>
          <p class="chunk" data-nb-ref-number="38" data-nb-words="56" data-nb-chars="339"><span class="idea" data-nb-ref-number="38" id="idea38" data-nb-words="56" data-nb-chars="339">„Pokud vím, pochází hrabě ze&nbsp;země vlků, a&nbsp;není vyloučeno, že&nbsp;tam dorazí dřív než my. Navrhuji proto, abychom ke&nbsp;své výzbroji ještě přibrali winchestrovky. Já&nbsp;prostě věřím, že&nbsp;mě&nbsp;winchestrovka vždycky vytrhne z&nbsp;podobné šlamastiky. Vzpomínáš si, Arte, jak se&nbsp;na&nbsp;nás hnala ta&nbsp;smečka u&nbsp;Tobolska? Co&nbsp;bychom byli tehdy každý dali za&nbsp;opakovačku!“</span></p>
          <p class="chunk" data-nb-ref-number="39" data-nb-words="76" data-nb-chars="473"><span class="idea" data-nb-ref-number="39" id="idea39" data-nb-words="76" data-nb-chars="473">„Správně!“ souhlasil Van Helsing. „Winchestrovky si&nbsp;opatříme. Quincey je&nbsp;vždycky otevřená hlava, nejvíc ovšem, když jde o&nbsp;lov, i&nbsp;když tahle moje metafora vyznívá v&nbsp;neprospěch vědy, protože připisuje vlkům větší nebezpečnost pro člověka, než tomu je. Tady zatím nemůžeme nic dělati; a&nbsp;protože Varnu nikdo z&nbsp;nás nezná, proč bychom se&nbsp;tam tedy nevypravili dříve? Dnes večer a&nbsp;zítra se&nbsp;můžeme připraviti a&nbsp;pak, bude-li všechno v&nbsp;pořádku, se&nbsp;my&nbsp;čtyři můžeme vypraviti na&nbsp;cestu.“</span></p>
          <p class="chunk" data-nb-ref-number="40" data-nb-words="12" data-nb-chars="70"><span class="idea" data-nb-ref-number="40" id="idea40" data-nb-words="12" data-nb-chars="70">„My čtyři?“ pozastavil se&nbsp;Harker a&nbsp;tázavě hleděl z&nbsp;jednoho na&nbsp;druhého.</span></p>
          <p class="chunk" data-nb-ref-number="41" data-nb-words="25" data-nb-chars="154"><span class="idea" data-nb-ref-number="41" id="idea41" data-nb-words="25" data-nb-chars="154">„Ovšem,“ odvětil rychle profesor. „Vy tu&nbsp;musíte zůstati, abyste se&nbsp;staral o&nbsp;svou ženu.“ Harker chvíli mlčel, a&nbsp;když pak promluvil, jeho hlas zněl nejistě:</span></p>
          <p class="chunk" data-nb-ref-number="42" data-nb-words="55" data-nb-chars="299"><span class="idea" data-nb-ref-number="42" id="idea42" data-nb-words="55" data-nb-chars="299">„O&nbsp;tomhle si&nbsp;promluvme až&nbsp;později. Chci se&nbsp;poradit s&nbsp;Minou.“ Domníval jsem se, že&nbsp;by&nbsp;teď bylo na&nbsp;čase, aby Van Helsing varoval Harkera, ať&nbsp;se&nbsp;jí&nbsp;nesvěřuje s&nbsp;našimi plány; ten však nic takového neučinil. Významně jsem se&nbsp;na&nbsp;něho podíval a&nbsp;zakašlal. Místo odpovědi si&nbsp;přiložil prst na&nbsp;rty a&nbsp;otočil se.</span></p>
          <h3 id="deník-jonathana-harkera-1" class="chunk" data-nb-ref-number="43" data-nb-words="3" data-nb-chars="23"><span class="idea" data-nb-ref-number="43" id="idea43" data-nb-words="3" data-nb-chars="23">DENÍK JONATHANA HARKERA</span></h3>
        </section>
        <section>
          <p class="chunk" data-nb-ref-number="44" data-nb-words="110" data-nb-chars="638"><span class="idea" data-nb-ref-number="44" id="idea44" data-nb-words="110" data-nb-chars="638"><em>5. října, odpoledne</em>.&nbsp;– Dnes ráno jsem měl po&nbsp;naší schůzce dlouhou dobu hlavu jako vymetenou. Nové fáze vývoje nechávají mou mysl v&nbsp;tak otupeném stavu, že&nbsp;v&nbsp;ní není místa pro činorodé myšlení. Minino rozhodnutí nezúčastnit se&nbsp;porady mě&nbsp;udivilo, a&nbsp;protože jsem se&nbsp;s&nbsp;ní nehodlal přít, mohl jsem se&nbsp;o&nbsp;jejích důvodech pouze dohadovat. Nic jsem zatím nevyzkoumal. Překvapil mě&nbsp;i&nbsp;způsob, jakým to&nbsp;ostatní přijali; když jsme o&nbsp;tom mluvili naposledy, dohodli jsme se, že&nbsp;nebudeme před sebou už&nbsp;nic skrývat. Mina teď spí, klidně a&nbsp;sladce jako malé děcko. Rty má&nbsp;našpulené a&nbsp;obličej jí&nbsp;září blahem. Díky Bohu, že&nbsp;stále ještě prožívá takové okamžiky!</span></p>
        </section>
        <section>
          <p class="chunk" data-nb-ref-number="45" data-nb-words="58" data-nb-chars="345"><span class="idea" data-nb-ref-number="45" id="idea45" data-nb-words="58" data-nb-chars="345"><em>Později.</em>&nbsp;– Všechno je&nbsp;tak zvláštní! Seděl jsem u&nbsp;blaženě spící Miny a&nbsp;byl jsem naplněn tak velkým štěstím, že&nbsp;snad ani většího nemohu dosáhnout. Jak se&nbsp;den chýlil k&nbsp;večeru a&nbsp;na zem se&nbsp;snášely dlouhé stíny zapadajícího slunce, působilo na&nbsp;mě&nbsp;ticho pokoje neustále slavnostnějším dojmem. Pojednou otevřela Mina oči, něžně na&nbsp;mě&nbsp;pohlédla a&nbsp;pravila:</span></p>
          <p class="chunk" data-nb-ref-number="46" data-nb-words="45" data-nb-chars="249"><span class="idea" data-nb-ref-number="46" id="idea46" data-nb-words="45" data-nb-chars="249">„Jonathane, chci, abys mi&nbsp;něco na&nbsp;své svědomí slíbil. Slíbíš to&nbsp;pouze mně, ale bude to&nbsp;z&nbsp;vůle boží, a&nbsp;ten slib ti&nbsp;nebude dovoleno porušit, i&nbsp;kdybych před tebou klesla na&nbsp;kolena a&nbsp;s&nbsp;trpkými slzami tě&nbsp;zapřísahala. Rychle, musíš mi&nbsp;to&nbsp;okamžitě slíbit!“</span></p>
          <p class="chunk" data-nb-ref-number="47" data-nb-words="16" data-nb-chars="90"><span class="idea" data-nb-ref-number="47" id="idea47" data-nb-words="16" data-nb-chars="90">„Mino, takový slib přece nelze jen tak beze všeho dát,“ namítl jsem. „K&nbsp;tomu nemám právo.“</span></p>
          <p class="chunk" data-nb-ref-number="48" data-nb-words="47" data-nb-chars="288"><span class="idea" data-nb-ref-number="48" id="idea48" data-nb-words="47" data-nb-chars="288">„Ale miláčku, vždyť si&nbsp;to&nbsp;přeji já,“ odevzdaně naléhala a&nbsp;oči se&nbsp;jí&nbsp;zatřpytily jako hvězdy. „Nežádám to&nbsp;kvůli sobě. Můžeš se&nbsp;zeptat doktora Van Helsinga, zda mám pravdu; jestli nebude souhlasit, zařiď se&nbsp;podle svého. A&nbsp;jestli později všichni svůj názor změní, budeš svého slibu zproštěn.“</span></p>
          <p class="chunk" data-nb-ref-number="49" data-nb-words="29" data-nb-chars="175"><span class="idea" data-nb-ref-number="49" id="idea49" data-nb-words="29" data-nb-chars="175">„Slibuji!“ prohlásil jsem tedy a&nbsp;Mininou tváří se&nbsp;mihl výraz nesmírného štěstí; pro mě&nbsp;ovšem nemůže dosáhnout úplného štěstí, dokud bude mít na&nbsp;čele tu&nbsp;rudou jizvu. Pak řekla:</span></p>
          <p class="chunk" data-nb-ref-number="50" data-nb-words="59" data-nb-chars="351"><span class="idea" data-nb-ref-number="50" id="idea50" data-nb-words="59" data-nb-chars="351">„Slib mi, že&nbsp;mi&nbsp;nesdělíš vůbec nic o&nbsp;plánech vašeho tažení proti hraběti. Ani jediné slovo, ani jedinou poznámku, ani jediný náznak; zhola nic tak dlouho, dokud ponesu toto znamení,“ a&nbsp;důrazně ukázala na&nbsp;jizvu. Pochopil jsem, že&nbsp;mluví smrtelně vážně, a&nbsp;slavnostně jsem opakoval: „Slibuji!“ A&nbsp;v&nbsp;tom okamžiku mi&nbsp;bylo, jako by&nbsp;se&nbsp;mezi námi zavřely dveře.</span></p>
        </section>
        <section>
          <p class="chunk" data-nb-ref-number="51" data-nb-words="96" data-nb-chars="534"><span class="idea" data-nb-ref-number="51" id="idea51" data-nb-words="96" data-nb-chars="534"><em>Později, o&nbsp;půlnoci.</em>&nbsp;– Celý večer byla Mina tak veselá a&nbsp;plná života, že&nbsp;z&nbsp;ní nakonec ostatní načerpali odvahu, jako by&nbsp;se&nbsp;jejím veselím nakazili. I&nbsp;mně připadalo, že&nbsp;ze&nbsp;mne trochu opadl onen závoj chmury, který člověka někdy zahaluje. Všichni jsme se&nbsp;záhy odebrali na&nbsp;lože. Mina teď spí jako děťátko; jak báječné, že&nbsp;dokáže spát i&nbsp;při takových starostech! Díky Bohu, alespoň zapomene na&nbsp;své trápení! Třeba zapůsobí její příklad i&nbsp;na mě&nbsp;tak, jak na&nbsp;mě&nbsp;večer zapůsobilo její veselí. Pokusím se&nbsp;o&nbsp;to. Ach, co&nbsp;bych dal za&nbsp;spánek beze snů!</span></p>
        </section>
        <section>
          <p class="chunk" data-nb-ref-number="52" data-nb-words="76" data-nb-chars="451"><span class="idea" data-nb-ref-number="52" id="idea52" data-nb-words="76" data-nb-chars="451"><em>6. října, ráno.</em>&nbsp;– Další překvapení. Mina mě&nbsp;záhy probudila, asi ve&nbsp;stejnou hodinu jako včera, a&nbsp;požádala mě, abych přivedl dr. Van Helsinga. Domníval jsem se, že&nbsp;se&nbsp;chce dát znovu zhypnotizovat, a&nbsp;bez námitky jsem zašel pro profesora. Ten zřejmě na&nbsp;zavolání čekal, zastihl jsem ho&nbsp;v&nbsp;pokoji oblečeného. Dveře měl dokořán, takže slyšel, jak jsem otevřel dveře našeho pokoje. Ihned mi&nbsp;vyhověl, a&nbsp;sotva vešel, zeptal se&nbsp;Miny, zda mají ostatní přijít také.</span></p>
          <p class="chunk" data-nb-ref-number="53" data-nb-words="15" data-nb-chars="82"><span class="idea" data-nb-ref-number="53" id="idea53" data-nb-words="15" data-nb-chars="82">„Ne,“ odmítla klidně, „to není třeba. Můžete jim to&nbsp;říci sám. Musím odjet s&nbsp;vámi.“</span></p>
          <p class="chunk" data-nb-ref-number="54" data-nb-words="12" data-nb-chars="68"><span class="idea" data-nb-ref-number="54" id="idea54" data-nb-words="12" data-nb-chars="68">Dr. Van Helsing ustrnul stejně jako já. Po&nbsp;chvilce mlčení se&nbsp;zeptal:</span></p>
          <p class="chunk" data-nb-ref-number="55" data-nb-words="2" data-nb-chars="11"><span class="idea" data-nb-ref-number="55" id="idea55" data-nb-words="2" data-nb-chars="11">„Ale proč?“</span></p>
          <p class="chunk" data-nb-ref-number="56" data-nb-words="14" data-nb-chars="81"><span class="idea" data-nb-ref-number="56" id="idea56" data-nb-words="14" data-nb-chars="81">„Musíte mě&nbsp;vzít s&nbsp;sebou. S&nbsp;vámi budu bezpečnější a&nbsp;rovněž vy&nbsp;budete bezpečnější.“</span></p>
          <p class="chunk" data-nb-ref-number="57" data-nb-words="42" data-nb-chars="253"><span class="idea" data-nb-ref-number="57" id="idea57" data-nb-words="42" data-nb-chars="253">„Ale proč, drahá paní Mino? Víte přece, že&nbsp;vaše bezpečí je&nbsp;naší nejsvětější povinností. Jdeme vstříc nebezpečí, které vás ohrožuje nebo by&nbsp;mohlo ohrožovati víc než kohokoli z&nbsp;nás kvůli&nbsp;– kvůli okolnostem&nbsp;– věcem, které se&nbsp;udály.“ V&nbsp;rozpacích se&nbsp;odmlčel.</span></p>
          <p class="chunk" data-nb-ref-number="58" data-nb-words="10" data-nb-chars="52"><span class="idea" data-nb-ref-number="58" id="idea58" data-nb-words="10" data-nb-chars="52">Mina při odpovědi zdvihla prst a&nbsp;ukázala si&nbsp;na&nbsp;čelo.</span></p>
          <p class="chunk" data-nb-ref-number="59" data-nb-words="105" data-nb-chars="622"><span class="idea" data-nb-ref-number="59" id="idea59" data-nb-words="105" data-nb-chars="622">„Vím. Proto musím jet. Teď, dokud ještě slunce nevyšlo, vám to&nbsp;mohu říci; později mi&nbsp;to&nbsp;už&nbsp;třeba nebude možné. Vím, že&nbsp;se&nbsp;musím dostavit, když mi&nbsp;hrabe rozkáže. Vím, že&nbsp;budu muset použít lsti, jestliže mi&nbsp;rozkáže dostavit se&nbsp;potají, prostě budu nucena udělat cokoli, dokonce i&nbsp;obelhat Jonathana.“ Bůh jistě spatřil pohled, který při těchto slovech na&nbsp;mě&nbsp;upřela, a&nbsp;jestli opravdu existuje anděl zaznamenávající lidské skutky, pak jí&nbsp;tento pohled bude přičten k&nbsp;věčné cti. Mlčky jsem jí&nbsp;stiskl ruku. Nemohl jsem ze&nbsp;sebe vypravit jediné slovo a&nbsp;mé dojetí bylo tak velké, že&nbsp;jsem si&nbsp;ani nemohl ulevit slzami. Mina pokračovala:</span></p>
          <p class="chunk" data-nb-ref-number="60" data-nb-words="53" data-nb-chars="299"><span class="idea" data-nb-ref-number="60" id="idea60" data-nb-words="53" data-nb-chars="299">„Vy jste muži odvážní a&nbsp;silní. Vaše síla je&nbsp;i&nbsp;v&nbsp;počtu, takže můžete čelit i&nbsp;tomu, co&nbsp;by&nbsp;mohlo podlomit odolnost jedince, který by&nbsp;mě&nbsp;střežil sám. Navíc vám mohu prokazovat službu, protože mě&nbsp;budete moci hypnotizovat, a&nbsp;tak se&nbsp;dozvíte věci, které ani sama neznám.“ Van Helsing jí&nbsp;velmi vážně odvětil:</span></p>
          <p class="chunk" data-nb-ref-number="61" data-nb-words="84" data-nb-chars="498"><span class="idea" data-nb-ref-number="61" id="idea61" data-nb-words="84" data-nb-chars="498">„Paní Mino, jste jako vždy velmi prozíravá. Pojedete s&nbsp;námi a&nbsp;spo­lečně provedeme to, co&nbsp;jest naším cílem.“ Když domluvil, pohlédl jsem na&nbsp;Minu, jejíž dlouhé mlčení mě&nbsp;překvapilo. Padla naznak na&nbsp;polštář a&nbsp;spala; neprobudila se&nbsp;ani, když jsem rozhrnul záclonu a&nbsp;vpustil do&nbsp;pokoje záplavu slunečního svitu. Van Helsing mi&nbsp;pokynul, abych šel s&nbsp;ním. Vešel do&nbsp;svého pokoje a&nbsp;vzápětí se&nbsp;k&nbsp;nám přidružili lord Godalming, dr. Seward a&nbsp;pan Morris. Van Helsing je&nbsp;informoval o&nbsp;Mininých slovech a&nbsp;potom řekl:</span></p>
          <p class="chunk" data-nb-ref-number="62" data-nb-words="56" data-nb-chars="319"><span class="idea" data-nb-ref-number="62" id="idea62" data-nb-words="56" data-nb-chars="319">„Ráno odjedeme do&nbsp;Varny. Musíme ovšem bráti zřetel na&nbsp;nový faktor&nbsp;– na&nbsp;paní Minu. Můžeme jí&nbsp;plně důvěřovati. Jistě jí&nbsp;srdce krvácelo nad tím, co&nbsp;nám musela říci. Bylo to&nbsp;však od&nbsp;ní&nbsp;jenom správné a&nbsp;nám se&nbsp;včas dostalo varování. Musíme počítati se&nbsp;vším a&nbsp;ve Varně musíme býti připraveni zasáhnouti, jakmile loď přistane.“</span></p>
          <p class="chunk" data-nb-ref-number="63" data-nb-words="14" data-nb-chars="87"><span class="idea" data-nb-ref-number="63" id="idea63" data-nb-words="14" data-nb-chars="87">„A&nbsp;co vlastně uděláme?“ zeptal se&nbsp;pan Morris stručně. Profesor chvíli váhal s&nbsp;odpovědí.</span></p>
          <p class="chunk" data-nb-ref-number="64" data-nb-words="62" data-nb-chars="381"><span class="idea" data-nb-ref-number="64" id="idea64" data-nb-words="62" data-nb-chars="381">„Především půjdeme na&nbsp;palubu lodi; až&nbsp;najdeme bednu, připevníme na&nbsp;ni&nbsp;větvičku plané růže, protože pak prý upír nemůže rakev opustiti. Tak alespoň tvrdí pověra. A&nbsp;my se&nbsp;musíme v&nbsp;první řadě spoléhati na&nbsp;to, co&nbsp;říkají pověry; ve&nbsp;starověku tvořily náboženství a&nbsp;náboženství z&nbsp;nich dosud vychází. Potom, až&nbsp;se&nbsp;nám naskytne kýžená příležitost, bednu otevřeme&nbsp;– a&nbsp;všechno dobře dopadne.“</span></p>
          <p class="chunk" data-nb-ref-number="65" data-nb-words="54" data-nb-chars="308"><span class="idea" data-nb-ref-number="65" id="idea65" data-nb-words="54" data-nb-chars="308">„Ani mě&nbsp;nenapadne čekat na&nbsp;nějakou příležitost!“ vyhrkl pan Morris. „Jen co&nbsp;tu&nbsp;bednu uvidím, otevřu ji&nbsp;a&nbsp;toho netvora zničím, i&nbsp;kdyby na&nbsp;mě&nbsp;přitom mělo hledět tisíc lidí a&nbsp;vzápětí mě&nbsp;sprovodili ze&nbsp;světa!“ Bezděčně jsem ho&nbsp;uchopil za&nbsp;paži&nbsp;– byla tvrdá jako ocel. Jistě porozuměl mému pohledu&nbsp;– alespoň doufám.</span></p>
          <p class="chunk" data-nb-ref-number="66" data-nb-words="140" data-nb-chars="876"><span class="idea" data-nb-ref-number="66" id="idea66" data-nb-words="140" data-nb-chars="876">„Jste hodný chlapec,“ řekl dr. Van Helsing. „Statečný chlapec. Quincey je&nbsp;prostě každým coulem muž! Bůh mu&nbsp;za&nbsp;to&nbsp;žehnej! Věřte mi, chlapče, nikdo z&nbsp;nás nebude otáleti nebo váhati ze&nbsp;strachu. Já&nbsp;vám jenom vysvětluji, co&nbsp;bychom měli udělati&nbsp;– co&nbsp;musíme udělati. Nemůžeme však opravdu říci, co&nbsp;vlastně uděláme. Mohou nastati nejrůznější okolnosti s&nbsp;nejnečekanějšími výsledky, takže prozatím nelze odhadnouti vůbec nic. Budeme vyzbrojeni pro všechny možné případy, a&nbsp;jakmile nastane chvíle pro čin, vydáme ze&nbsp;sebe všechno. Dnes rozhodně musíme uvésti své záležitosti do&nbsp;pořádku. Zařiďme všechno, co&nbsp;se&nbsp;týká našich blízkých a&nbsp;těch, kdo jsou na&nbsp;nás závislí. Nikdo z&nbsp;nás totiž nemůže předvídati, kde, kdy a&nbsp;jak to&nbsp;skončí. Já&nbsp;jsem si&nbsp;už&nbsp;své záležitosti uspořádal, a&nbsp;protože nemám nic jiného na&nbsp;práci, půjdu obstarati všechno potřebné na&nbsp;cestu. Opatřím železniční jízdenky a&nbsp;tak dále.“</span></p>
          <p class="chunk" data-nb-ref-number="67" data-nb-words="21" data-nb-chars="125"><span class="idea" data-nb-ref-number="67" id="idea67" data-nb-words="21" data-nb-chars="125">Tím bylo řečeno vše a&nbsp;my jsme se&nbsp;rozešli. Uspořádám teď všechny své pozemské záležitosti a&nbsp;přichystám se&nbsp;na&nbsp;všechny možnosti…</span></p>
        </section>
        <section>
          <p class="chunk" data-nb-ref-number="68" data-nb-words="40" data-nb-chars="229"><span class="idea" data-nb-ref-number="68" id="idea68" data-nb-words="40" data-nb-chars="229"><em>Později.</em>&nbsp;– Vše je&nbsp;hotovo, poslední vůle napsána a&nbsp;opatřena všemi náležitostmi. Jestli mě&nbsp;Mina přežije, stane se&nbsp;mou univerzální dědičkou. A&nbsp;kdyby tomu tak nemělo být, podělí se&nbsp;o&nbsp;můj majetek ti, kdo se&nbsp;k&nbsp;nám tak skvěle zachovali.</span></p>
          <p class="chunk" data-nb-ref-number="69" data-nb-words="94" data-nb-chars="559"><span class="idea" data-nb-ref-number="69" id="idea69" data-nb-words="94" data-nb-chars="559">Slunce se&nbsp;pomalu chýlí k&nbsp;západu; upozornil mě&nbsp;na&nbsp;to&nbsp;Minin vzrůstající neklid. V&nbsp;jejím podvědomí se&nbsp;určitě skrývá něco, co&nbsp;se&nbsp;projeví přesně při západu slunce. Tyhle chvíle jsou pro nás všechny naplněny mukami, vždyť každý východ či&nbsp;západ slunce signalizuje nějaké nové nebezpečí&nbsp;– nějakou novou trýzeň, které snad nakonec z&nbsp;vůle boží přece jen povedou k&nbsp;dobrému konci. Tohle všechno si&nbsp;zapisuji do&nbsp;deníku, protože má&nbsp;drahá Mina se&nbsp;o&nbsp;tom zatím nesmí dozvědět; bude to&nbsp;však pro ni&nbsp;připraveno, jakmile jí&nbsp;snad jednou bude dovoleno zase do&nbsp;mého deníku nahlédnout.</span></p>
          <p class="chunk" data-nb-ref-number="70" data-nb-words="3" data-nb-chars="14"><span class="idea" data-nb-ref-number="70" id="idea70" data-nb-words="3" data-nb-chars="14">Právě mě&nbsp;volá.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_030.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>