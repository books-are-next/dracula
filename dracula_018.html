<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 13">
    <meta name="apple-mobile-web-app-capable" content="yes">
    <title>Kapitola 13</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bram Stoker: Dracula">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Dracula">
    <meta property="og:title" content="Dracula">
    <meta property="og:type" content="book">
    <meta property="og:book:author" content="Bram Stoker">
    <meta property="twitter:title" content="Bram Stoker: Dracula">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./dracula_017.html">
    <link rel="next" href="./dracula_019.html">
    <meta name="nb-order" content="14">
    <link rel="self" href="dracula_018.html">
    <meta name="nb-identifier" content="stoker-dracula-5bdbbe5">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="5684" data-nb-chars="33545">
    <nav role="doc-toc">
      <ul class="plain section">
        <li><a href="dracula_005.html">Poznámka autora</a></li>
        <li><a href="dracula_006.html">Kapitola 1</a></li>
        <li><a href="dracula_007.html">Kapitola 2</a></li>
        <li><a href="dracula_008.html">Kapitola 3</a></li>
        <li><a href="dracula_009.html">Kapitola 4</a></li>
        <li><a href="dracula_010.html">Kapitola 5</a></li>
        <li><a href="dracula_011.html">Kapitola 6</a></li>
        <li><a href="dracula_012.html">Kapitola 7</a></li>
        <li><a href="dracula_013.html">Kapitola 8</a></li>
        <li><a href="dracula_014.html">Kapitola 9</a></li>
        <li><a href="dracula_015.html">Kapitola 10</a></li>
        <li><a href="dracula_016.html">Kapitola 11</a></li>
        <li><a href="dracula_017.html">Kapitola 12</a></li>
        <li><a href="dracula_018.html">Kapitola 13</a></li>
        <li><a href="dracula_019.html">Kapitola 14</a></li>
        <li><a href="dracula_020.html">Kapitola 15</a></li>
        <li><a href="dracula_021.html">Kapitola 16</a></li>
        <li><a href="dracula_022.html">Kapitola 17</a></li>
        <li><a href="dracula_023.html">Kapitola 18</a></li>
        <li><a href="dracula_024.html">Kapitola 19</a></li>
        <li><a href="dracula_025.html">Kapitola 20</a></li>
        <li><a href="dracula_026.html">Kapitola 21</a></li>
        <li><a href="dracula_027.html">Kapitola 22</a></li>
        <li><a href="dracula_028.html">Kapitola 23</a></li>
        <li><a href="dracula_029.html">Kapitola 24</a></li>
        <li><a href="dracula_030.html">Kapitola 25</a></li>
        <li><a href="dracula_031.html">Kapitola 26</a></li>
        <li><a href="dracula_032.html">Kapitola 27</a></li>
        <li><a href="dracula_033.html">Poznámka</a></li>
        <li><a href="dracula_034.html">Nejslavnější horror</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_017.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Kapitola 13</span></h1>
        <section>
          <h3 id="deník-dr-sewarda" class="chunk" data-nb-ref-number="2" data-nb-words="3" data-nb-chars="17"><span class="idea" data-nb-ref-number="2" id="idea2" data-nb-words="3" data-nb-chars="17">DENÍK Dr. SEWARDA</span></h3>
          <p class="chunk" data-nb-ref-number="3" data-nb-words="1" data-nb-chars="13"><span class="idea" data-nb-ref-number="3" id="idea3" data-nb-words="1" data-nb-chars="13"><em>(Pokračování)</em></span></p>
          <p class="chunk" data-nb-ref-number="4" data-nb-words="65" data-nb-chars="438"><span class="idea" data-nb-ref-number="4" id="idea4" data-nb-words="65" data-nb-chars="438">Pohřeb byl stanoven na&nbsp;pozítří, aby Lucy mohla být uložena do&nbsp;hrobu společně s&nbsp;matkou. Postaral jsem se&nbsp;o&nbsp;všechny ty&nbsp;nepříjemné formality a&nbsp;shledal jsem, že&nbsp;i&nbsp;personál pohřebního ústavu byl trochu nakažen&nbsp;– nebo snad obdařen&nbsp;– funebráckou nasládlostí svého uhlazeného šéfa. Dokonce zaměstnankyně, která prokazovala mrtvé poslední služby, mi&nbsp;při odchodu z&nbsp;pokoje, kde Lucy byla vystavena, důvěrným, kolegiálně profesionálním tónem sdělila:</span></p>
          <p class="chunk" data-nb-ref-number="5" data-nb-words="24" data-nb-chars="151"><span class="idea" data-nb-ref-number="5" id="idea5" data-nb-words="24" data-nb-chars="151">„To je&nbsp;vám moc krásná mrtvola, pane doktore. Je&nbsp;to&nbsp;úplné vyznamenání ji&nbsp;upravovat. Určitě nepřeháním, jestli řeknu, že&nbsp;bude dělat čest našemu podniku!“</span></p>
          <p class="chunk" data-nb-ref-number="6" data-nb-words="103" data-nb-chars="609"><span class="idea" data-nb-ref-number="6" id="idea6" data-nb-words="103" data-nb-chars="609">Všiml jsem si, že&nbsp;se&nbsp;Van Helsing neustále zdržoval poblíž. Snad si&nbsp;tak počínal kvůli zmatku v&nbsp;celé domácnosti. V&nbsp;Londýně neměli Westenrovi příbuzné, Arthur se&nbsp;musel druhého dne vrátit, aby se&nbsp;postaral o&nbsp;otcův pohřeb, a&nbsp;tak rychle jsme nemohli povolat nikoho z&nbsp;těch, kterých se&nbsp;obě úmrtí týkala. Za&nbsp;těchto okolností jsme se&nbsp;s&nbsp;Van Helsingem sami jali prohlížet doklady atd. Profesor trval na&nbsp;tom, že&nbsp;Lucyiny písemnosti projde sám. Zeptal jsem se&nbsp;ho&nbsp;na&nbsp;důvod; obával jsem se&nbsp;totiž, že&nbsp;jako cizinec asi nezná zcela přesně anglické právní předpisy a&nbsp;z&nbsp;nevědomosti že&nbsp;by&nbsp;mohl způsobit zbytečné zmatky. Odpověděl mi:</span></p>
          <p class="chunk" data-nb-ref-number="7" data-nb-words="56" data-nb-chars="347"><span class="idea" data-nb-ref-number="7" id="idea7" data-nb-words="56" data-nb-chars="347">„Vím, vím. Zapomínáte, že&nbsp;jsem stejně tak právník jako lékař. Jenže já&nbsp;ty&nbsp;listiny nechci prohlížeti jenom kvůli zákonu. To&nbsp;jistě víte, proto jste zabránil soudnímu ohledání. Já&nbsp;zase musím zabrániti mnoha jiným věcem. Snad tu&nbsp;naleznu víc podobných zápisů,“ a&nbsp;vy­táhl ze&nbsp;zápisníku listinu, kterou měla Lucy ukrytou na&nbsp;prsou a&nbsp;kterou roztrhla v&nbsp;půli.</span></p>
          <p class="chunk" data-nb-ref-number="8" data-nb-words="47" data-nb-chars="293"><span class="idea" data-nb-ref-number="8" id="idea8" data-nb-words="47" data-nb-chars="293">„Jestliže zjistíte jméno právního zástupce zesnulé paní Wes­ten­rové, zapečeťte všechny její doklady a&nbsp;ještě dnes večer mu&nbsp;napište. Já&nbsp;zůstanu po&nbsp;celou noc tady v&nbsp;bývalém pokoji slečny Lucy a&nbsp;budu pátrati, zda tam něco nenaleznu. Nebylo by&nbsp;radno, aby se&nbsp;její myšlenky dostaly do&nbsp;cizích rukou.“</span></p>
          <p class="chunk" data-nb-ref-number="9" data-nb-words="65" data-nb-chars="401"><span class="idea" data-nb-ref-number="9" id="idea9" data-nb-words="65" data-nb-chars="401">Sháněl jsem proto dále potřebné informace; asi za&nbsp;půl hodiny jsem našel jméno i&nbsp;adresu právního zástupce paní Westenrové a&nbsp;napsal mu&nbsp;dopis. Všechny její doklady byly v&nbsp;pořádku; dokonce obsahovaly přesné pokyny pro místo pohřbu. Sotva jsem zapečetil dopis, vešel k&nbsp;mému překvapení do&nbsp;pokoje Van Helsing a&nbsp;otázal se: „Mohu vám pomoci, příteli Johne? Jsem volný, a&nbsp;jestliže dovolíte, jsem vám k&nbsp;službám.“</span></p>
          <p class="chunk" data-nb-ref-number="10" data-nb-words="12" data-nb-chars="68"><span class="idea" data-nb-ref-number="10" id="idea10" data-nb-words="12" data-nb-chars="68">„Našel jste, co&nbsp;jste hledal?“ zeptal jsem se&nbsp;ho, načež mi&nbsp;odpověděl:</span></p>
          <p class="chunk" data-nb-ref-number="11" data-nb-words="51" data-nb-chars="293"><span class="idea" data-nb-ref-number="11" id="idea11" data-nb-words="51" data-nb-chars="293">„Nehledal jsem nic určitého. Jen jsem chtěl nalézti&nbsp;– a&nbsp;také jsem nalezl&nbsp;– všechno, co&nbsp;tam bylo: nějaké dopisy a&nbsp;několik zápisků a&nbsp;čerstvě načatý deník. Všechno mám zde a&nbsp;prozatím se&nbsp;o&nbsp;tom nikomu nezmíníme. Zítra večer navštívím toho ubohého mládence a&nbsp;s&nbsp;jeho svolením některé z&nbsp;nich použiji.“</span></p>
          <p class="chunk" data-nb-ref-number="12" data-nb-words="9" data-nb-chars="54"><span class="idea" data-nb-ref-number="12" id="idea12" data-nb-words="9" data-nb-chars="54">Když jsme zařídili, co&nbsp;bylo třeba, pravil mi&nbsp;profesor:</span></p>
          <p class="chunk" data-nb-ref-number="13" data-nb-words="36" data-nb-chars="220"><span class="idea" data-nb-ref-number="13" id="idea13" data-nb-words="36" data-nb-chars="220">„A&nbsp;teď bude podle mého nejlépe, příteli Johne, jestliže si&nbsp;půjdeme lehnouti. Oba se&nbsp;potřebujeme vyspati a&nbsp;odpočinouti, abychom se&nbsp;zotavili. Zítra toho budeme míti hodně na&nbsp;práci, ale dnes v&nbsp;noci nás není třeba. Bohužel!“</span></p>
          <p class="chunk" data-nb-ref-number="14" data-nb-words="96" data-nb-chars="606"><span class="idea" data-nb-ref-number="14" id="idea14" data-nb-words="96" data-nb-chars="606">Než jsme ulehli, šli jsme se&nbsp;podívat na&nbsp;ubohou Lucy. Pohřební ústav odvedl dobrou práci, celý pokoj byl změněn v&nbsp;malou <em>chapelle ardente</em>. Všude byla spousta překrásných bílých květin a&nbsp;odporná tvář smrti byla co&nbsp;nejvíce zjemněna. Lucyin obličej byl zakryt cípem prostěradla. Profesor se&nbsp;shýbl a&nbsp;opatrně ho&nbsp;nadzvedl. Oba jsme užasli nad krásou, jež se&nbsp;nám zjevila v&nbsp;mdlém světle vysokých voskovic. Smrt navrátila Lucy všechen půvab a&nbsp;uplynulé hodiny nejen nezanechaly stop po&nbsp;„ničivých prstech zkázy“, nýbrž naopak natolik obnovily krásu života, že&nbsp;jsem opravdu nemohl uvěřit svým očím, že&nbsp;hledím na&nbsp;mrtvolu.</span></p>
          <p class="chunk" data-nb-ref-number="15" data-nb-words="80" data-nb-chars="433"><span class="idea" data-nb-ref-number="15" id="idea15" data-nb-words="80" data-nb-chars="433">Profesor se&nbsp;tvářil zachmuřeně a&nbsp;vážně. Nemiloval ji&nbsp;jako já&nbsp;a&nbsp;nebylo tedy důvodu, aby měl slzy v&nbsp;očích. Vyzval mě: „Počkejte, hned se&nbsp;vrátím,“ a&nbsp;odešel z&nbsp;místnosti. Za&nbsp;chvíli přišel zpět, v&nbsp;ruce měl hrst divokého česneku z&nbsp;bedýnky, která zůstala neotevřená ležet v&nbsp;hale, a&nbsp;rozložil květy k&nbsp;ostatním na&nbsp;lůžko i&nbsp;kolem něho. Pak sňal s&nbsp;krku, zpod límce, malý zlatý křížek a&nbsp;položil jí&nbsp;ho&nbsp;na&nbsp;ústa. Nato ji&nbsp;opět přikryl a&nbsp;oba jsme odešli.</span></p>
          <p class="chunk" data-nb-ref-number="16" data-nb-words="15" data-nb-chars="84"><span class="idea" data-nb-ref-number="16" id="idea16" data-nb-words="15" data-nb-chars="84">Právě jsem se&nbsp;svlékal v&nbsp;pokoji, když profesor zaklepal na&nbsp;dveře a&nbsp;vstoupil se&nbsp;slovy:</span></p>
          <p class="chunk" data-nb-ref-number="17" data-nb-words="10" data-nb-chars="71"><span class="idea" data-nb-ref-number="17" id="idea17" data-nb-words="10" data-nb-chars="71">„Potřebuji, abyste mi&nbsp;zítra před setměním přinesl sadu pitevních nožů.“</span></p>
          <p class="chunk" data-nb-ref-number="18" data-nb-words="4" data-nb-chars="28"><span class="idea" data-nb-ref-number="18" id="idea18" data-nb-words="4" data-nb-chars="28">„Musíme snad provést pitvu?“</span></p>
          <p class="chunk" data-nb-ref-number="19" data-nb-words="156" data-nb-chars="863"><span class="idea" data-nb-ref-number="19" id="idea19" data-nb-words="156" data-nb-chars="863">„Ano a&nbsp;ne. Chci provésti operaci, nikoli však tak, jak si&nbsp;myslíte. Prozradím vám to, ale nikomu ani slovo! Chci jí&nbsp;odříznouti hlavu a&nbsp;vyjmouti srdce. Ale jděte, jste přece lékař, a&nbsp;tolik vás to&nbsp;překvapuje? Vás, jehož jsem viděl vykonávati bez jediného zachvění ruky či&nbsp;srdce operace, při nichž šlo o&nbsp;život či&nbsp;o&nbsp;smrt a&nbsp;kde se&nbsp;všichni ostatní třásli. Ach ano, nesmím ovšem zapomínati, že&nbsp;jste ji&nbsp;miloval, příteli Johne. Jenže já&nbsp;na&nbsp;to&nbsp;nezapomněl, a&nbsp;proto provedu operaci já, a&nbsp;vy mi&nbsp;jenom budete muset pomáhati. Rád bych ji&nbsp;provedl ještě dnes v&nbsp;noci, ale kvůli Arthurovi nesmím. Zítra po&nbsp;otcově pohřbu bude míti čas a&nbsp;bude ji&nbsp;chtít viděti&nbsp;– <em>to</em> uviděti. Potom ji&nbsp;uloží do&nbsp;rakve a&nbsp;připraví na&nbsp;příští den; a&nbsp;až všichni budou spáti, zajdeme za&nbsp;ní. Odšroubujeme víko rakve a&nbsp;provedeme operaci. Pak vše dáme zpět na&nbsp;místo, takže nikdo kromě nás dvou o&nbsp;tom nebude věděti.“</span></p>
          <p class="chunk" data-nb-ref-number="20" data-nb-words="49" data-nb-chars="257"><span class="idea" data-nb-ref-number="20" id="idea20" data-nb-words="49" data-nb-chars="257">„Ale proč to&nbsp;vůbec chcete dělat? Ta&nbsp;dívka je&nbsp;mrtvá. Proč zbytečně mrzačit to&nbsp;ubohé tělo? A&nbsp;jestli je&nbsp;pitva zbytečná a&nbsp;nic se&nbsp;jí&nbsp;nezíská&nbsp;– jestli tedy neprospěje ani jí, ani nám, ani vědě, ani lidskému vědění&nbsp;–, tak proč to&nbsp;dělat? Vždyť by&nbsp;to&nbsp;byla zrůdnost!“</span></p>
          <p class="chunk" data-nb-ref-number="21" data-nb-words="13" data-nb-chars="74"><span class="idea" data-nb-ref-number="21" id="idea21" data-nb-words="13" data-nb-chars="74">Profesor mi&nbsp;v&nbsp;odpověď položil ruku na&nbsp;rameno a&nbsp;neobvykle vlídně mi&nbsp;pravil:</span></p>
          <p class="chunk" data-nb-ref-number="22" data-nb-words="168" data-nb-chars="957"><span class="idea" data-nb-ref-number="22" id="idea22" data-nb-words="168" data-nb-chars="957">„Příteli Johne, cítím s&nbsp;vaším krvácejícím srdcem a&nbsp;mám vás o&nbsp;to raději, že&nbsp;vám tolik krvácí. Kdybych mohl, sám bych vzal na&nbsp;sebe břímě, které vás tíží. Je&nbsp;tu&nbsp;však všelicos, co&nbsp;neznáte, co&nbsp;však budete mít možnost poznati, a&nbsp;pak mi&nbsp;budete žehnati, že&nbsp;to&nbsp;znáte, byť to&nbsp;není nic příjemného. Johne, hochu, jste mým přítelem už&nbsp;mnoho let. Zažil jste už&nbsp;někdy, že&nbsp;bych udělal něco bez nějakého správného důvodu? Mohu se&nbsp;mýliti, jsem pouze člověk; ale ve&nbsp;všechno, co&nbsp;konám, věřím. Nevzkázal jste mi&nbsp;snad právě z&nbsp;těchto důvodů, když bylo tak zle? Ano! Nebyl jste snad zaražen, ba&nbsp;dokonce zděšen, když jsem Arthurovi nedovolil políbiti jeho snoubenku&nbsp;– ačkoli umírala&nbsp;– a&nbsp;když jsem ho&nbsp;s&nbsp;takovou silou od&nbsp;ní&nbsp;odtrhl? Ano! A&nbsp;přece jste musel viděti, jak mi&nbsp;krásnýma umírajícíma očima a&nbsp;slábnoucím hlasem poděkovala, jak mi&nbsp;políbila starou vrásčitou ruku a&nbsp;požehnala mi? Ano! A&nbsp;neslyšel jste snad, co&nbsp;jsem se&nbsp;jí&nbsp;zapřisáhl splniti, takže mohla plna vděku zavříti oči? Ano!</span></p>
          <p class="chunk" data-nb-ref-number="23" data-nb-words="134" data-nb-chars="798"><span class="idea" data-nb-ref-number="23" id="idea23" data-nb-words="134" data-nb-chars="798">Nuže, mám tedy dobré důvody pro všechno, co&nbsp;hodlám učiniti. Už&nbsp;mnoho let chováte ke&nbsp;mně hlubokou důvěru, věřil jste mi&nbsp;i&nbsp;v&nbsp;uplynulých týdnech, kdy se&nbsp;dály věci tak podivné, že&nbsp;mohly vyvolati vaše pochyby. Věřte mi&nbsp;ještě nějaký čas, příteli Johne. Jestliže mi&nbsp;nebudete důvěřovati, budu vám muset vyjeviti svůj názor; a&nbsp;to by&nbsp;možná ještě bylo předčasné. A&nbsp;jestliže budu nucen pracovati&nbsp;– a&nbsp;pracovati budu, ať&nbsp;mi&nbsp;důvěřujete či&nbsp;nikoli&nbsp;– bez přítelovy důvěry, pak budu pracovati s&nbsp;těžkým srdcem a&nbsp;v&nbsp;době, kdy snad budu potřebovati pomoc a&nbsp;povzbuzení, se&nbsp;budu cítiti velmi osaměle.“ Na&nbsp;chvíli se&nbsp;odmlčel a&nbsp;pak slavnostním hlasem pokračoval: „Příteli Johne, čekají nás podivné a&nbsp;těžké dny. Nebuďme rozdvojeni, ale stůjme při sobě, abychom své dílo dovedli ke&nbsp;zdárnému konci. Nechcete mi&nbsp;přece jen věřiti?“</span></p>
          <p class="chunk" data-nb-ref-number="24" data-nb-words="113" data-nb-chars="624"><span class="idea" data-nb-ref-number="24" id="idea24" data-nb-words="113" data-nb-chars="624">Podal jsem mu&nbsp;ruku a&nbsp;slíbil mu&nbsp;to. Při odchodu jsem mu&nbsp;podržel dveře a&nbsp;díval se&nbsp;za&nbsp;ním, až&nbsp;zašel do&nbsp;svého pokoje a&nbsp;za sebou zavřel. Jak jsem tam nehnutě stál, zahlédl jsem jednu ze&nbsp;služebných, jak tiše kráčí chodbou&nbsp;– byla ke&nbsp;mně obrácena zády, takže mě&nbsp;neviděla&nbsp;– a&nbsp;vchází do&nbsp;pokoje, kde ležela Lucy. Pohled na&nbsp;ni&nbsp;mě&nbsp;dojal. Oddanost je&nbsp;velmi vzácná věc, a&nbsp;snad proto jsme vděčni lidem, kteří ji&nbsp;bez vyzvání prokazují těm, koho milujeme. To&nbsp;ubohé děvče odložilo přirozený strach ze&nbsp;smrti jen proto, aby mohlo bdít u&nbsp;rakve své milované velitelky, takže její tělesná schránka nebude sama, než bude uložena k&nbsp;věčnému odpočinku…</span></p>
          <p class="chunk" data-nb-ref-number="25" data-nb-words="21" data-nb-chars="118"><span class="idea" data-nb-ref-number="25" id="idea25" data-nb-words="21" data-nb-chars="118">Zřejmě jsem spal dlouho a&nbsp;tvrdě; byl už&nbsp;bílý den, když mě&nbsp;probudil Van Helsingův příchod. Přistoupil k&nbsp;lůžku a&nbsp;pravil:</span></p>
          <p class="chunk" data-nb-ref-number="26" data-nb-words="7" data-nb-chars="45"><span class="idea" data-nb-ref-number="26" id="idea26" data-nb-words="7" data-nb-chars="45">„S&nbsp;těmi noži se&nbsp;neobtěžujte, neprovedeme to.“</span></p>
          <p class="chunk" data-nb-ref-number="27" data-nb-words="15" data-nb-chars="93"><span class="idea" data-nb-ref-number="27" id="idea27" data-nb-words="15" data-nb-chars="93">„Proč?“ zeptal jsem se. Vážnost, kterou minulou noc dal najevo, na&nbsp;mě&nbsp;totiž silně zapůsobila.</span></p>
          <p class="chunk" data-nb-ref-number="28" data-nb-words="22" data-nb-chars="136"><span class="idea" data-nb-ref-number="28" id="idea28" data-nb-words="22" data-nb-chars="136">„Protože je&nbsp;příliš pozdě&nbsp;– nebo příliš brzy,“ řekl zachmuřeně. „Podívejte se!“ a&nbsp;ukázal malý zlatý křížek. „Tohle bylo v&nbsp;noci ukradeno.“</span></p>
          <p class="chunk" data-nb-ref-number="29" data-nb-words="11" data-nb-chars="63"><span class="idea" data-nb-ref-number="29" id="idea29" data-nb-words="11" data-nb-chars="63">„Proč ukradeno,“ otázal jsem se&nbsp;udiveně, „když to&nbsp;máte v&nbsp;ruce?“</span></p>
          <p class="chunk" data-nb-ref-number="30" data-nb-words="42" data-nb-chars="256"><span class="idea" data-nb-ref-number="30" id="idea30" data-nb-words="42" data-nb-chars="256">„Protože jsem to&nbsp;odňal té&nbsp;bídné ženštině, která to&nbsp;ukradla, té&nbsp;ženě, která okrádá mrtvé i&nbsp;živé. Trest ji&nbsp;určitě nemine, nikoli však mým přičiněním. Ani nevěděla, čeho se&nbsp;dopouští, a&nbsp;protože to&nbsp;nevěděla, dopustila se&nbsp;pouze krádeže. Teď budeme muset čekati.“</span></p>
          <p class="chunk" data-nb-ref-number="31" data-nb-words="17" data-nb-chars="88"><span class="idea" data-nb-ref-number="31" id="idea31" data-nb-words="17" data-nb-chars="88">S&nbsp;tím odešel a&nbsp;nechal mě, abych se&nbsp;trápil další záhadou a&nbsp;lámal si&nbsp;hlavu další hádankou.</span></p>
          <p class="chunk" data-nb-ref-number="32" data-nb-words="94" data-nb-chars="593"><span class="idea" data-nb-ref-number="32" id="idea32" data-nb-words="94" data-nb-chars="593">Dopoledne se&nbsp;vleklo, ale v&nbsp;poledne přijel právní zástupce: pan Marquand od&nbsp;firmy Wholeman, synové, Marquand &amp; Lidderdale. Byl velmi ochotný a&nbsp;pln vděku za&nbsp;vše, co&nbsp;jsme udělali, a&nbsp;sňal z&nbsp;nás všechny další starosti o&nbsp;nejrůznější podrobnosti. Při obědě nám řekl, že&nbsp;paní Westenrová už&nbsp;delší čas čekala, že&nbsp;jí&nbsp;srdce přivodí náhlou smrt, a&nbsp;všechny své záležitosti dala úplně do&nbsp;pořádku. Sdělil nám, že&nbsp;majetek po&nbsp;Lucyině otci připadne jedné vzdálené větvi rodiny, protože není přímého dědice, a&nbsp;ostatní pozůstalost, movitá i&nbsp;nemovitá, je&nbsp;zůstavena Arthuru Holmwoodovi. Po&nbsp;této informaci pokračoval:</span></p>
          <p class="chunk" data-nb-ref-number="33" data-nb-words="220" data-nb-chars="1364"><span class="idea" data-nb-ref-number="33" id="idea33" data-nb-words="220" data-nb-chars="1364">„Upřímně řečeno, takovémuto testamentárnímu ustanovení jsme se&nbsp;ze&nbsp;všech sil bránili a&nbsp;upozorňovali jsme paní Westenrovou na&nbsp;určité okolnosti, které by&nbsp;mohly způsobit, že&nbsp;by&nbsp;její dcera zůstala buď bez haléře, nebo by&nbsp;v&nbsp;případě jiného sňatku musela počítat s&nbsp;jistými omezeními. Naléhali jsme na&nbsp;ni&nbsp;tak silně, až&nbsp;jsme se&nbsp;dostali do&nbsp;rozporu, a&nbsp;ona se&nbsp;nás zeptala, zda jsme či&nbsp;nejsme ochotni vyhovět jejím přáním. Pak už&nbsp;nám ovšem nezbývalo nic než se&nbsp;podrobit. V&nbsp;zásadě jsme měli pravdu a&nbsp;v&nbsp;devadesáti devíti případech ze&nbsp;sta bychom byli logickými důkazy prokázali správnost svého úsudku. Musím ovšem nepokrytě přiznat, že&nbsp;v&nbsp;tomto případě by&nbsp;jakákoli jiná formulace poslední vůle znemožnila uskutečnění přání paní Westenrové. Protože totiž matka zesnula dřív než dcera, byla by&nbsp;všechen majetek zdědila dcera, i&nbsp;kdyby přežila matku o&nbsp;pouhých pět minut. A&nbsp;pokud by&nbsp;pak neexistovala žádná závěť&nbsp;– a&nbsp;v&nbsp;našem případě by&nbsp;závěť byla prakticky vyloučena&nbsp;–, celé tohle jmění by&nbsp;muselo být při dceřině úmrtí považováno za&nbsp;majetek neodkázaný nikomu poslední vůlí. A&nbsp;v&nbsp;takovém případě by&nbsp;lord Godalming, ať&nbsp;už&nbsp;byl sebebližší přítel, neměl sebemenší nárok, a&nbsp;dědici, byť i&nbsp;to byli nejvzdálenější příbuzní, by&nbsp;se&nbsp;stěží vzdali svých práv z&nbsp;nějakých sentimentálních ohledů ke&nbsp;zcela cizímu člověku. Ujišťuji vás, vážení pánové, že&nbsp;mě&nbsp;výsledek celé věci potěšil, opravdu zcela potěšil.“</span></p>
          <p class="chunk" data-nb-ref-number="34" data-nb-words="27" data-nb-chars="169"><span class="idea" data-nb-ref-number="34" id="idea34" data-nb-words="27" data-nb-chars="169">Byl to&nbsp;dobrák, jenže jeho radost z&nbsp;nepatrné části tak velké tragédie, na&nbsp;níž měl profesionální zájem, byla školním příkladem toho, jak omezený může být pocit soustrasti.</span></p>
          <p class="chunk" data-nb-ref-number="35" data-nb-words="151" data-nb-chars="974"><span class="idea" data-nb-ref-number="35" id="idea35" data-nb-words="151" data-nb-chars="974">Dlouho zde nepobyl, jenom prohlásil, že&nbsp;se&nbsp;během dne ještě dostaví a&nbsp;promluví si&nbsp;s&nbsp;lordem Godalmingem. Jeho příjezd nás ovšem do&nbsp;jisté míry uklidnil, protože se&nbsp;nám dostalo ujištění, že&nbsp;nám za&nbsp;náš dosavadní postup nemůže nikdo nic vytknout. Artlhura jsme čekali k&nbsp;páté, a&nbsp;proto jsme krátce předtím ještě navštívili úmrtní pokoj. Teď už&nbsp;si&nbsp;toto pojmenování zasloužil, protože v&nbsp;něm byly vystaveny matka i&nbsp;dcera. Majitel pohřebního ústavu, věren svému řemeslu, předvedl nejlepší ukázku své profese, a&nbsp;celý pokoj byl prosycen smuteční náladou, která nás okamžitě sklíčila. Van Helsing však nařídil, aby pokoj byl upraven stejně jako minulého dne, protože co&nbsp;nevidět měl přijít lord Godalming a&nbsp;bude pro něho lehčí, jestliže uvidí pozůstatky své snoubenky vystaveny samostatně. Majitel pohřebního ústavu se&nbsp;zatvářil, jako by&nbsp;ho&nbsp;vlastní hloupost překvapila, a&nbsp;co nejrychleji uvedl všechno do&nbsp;stavu jako včera večer, takže Arthur nebyl po&nbsp;svém příjezdu vystaven zbytečnému otřesu.</span></p>
          <p class="chunk" data-nb-ref-number="36" data-nb-words="108" data-nb-chars="603"><span class="idea" data-nb-ref-number="36" id="idea36" data-nb-words="108" data-nb-chars="603">Chudák. Vypadal k&nbsp;zoufání smutně a&nbsp;zdrceně; i&nbsp;jeho mužná postava jako by&nbsp;se&nbsp;nalomila pod tíhou strašných událostí. Vím, že&nbsp;svého otce miloval upřímnou a&nbsp;oddanou láskou, a&nbsp;jeho úimrtí v&nbsp;tak těžkou dobu bylo pro něj zlou ranou. Ke&nbsp;mně se&nbsp;choval přátelsky jako vždy a&nbsp;k&nbsp;Van Helsingovi byl mile zdvořilý, ale vyzařovalo z&nbsp;něho jakési vnitřní napětí. Profesor si&nbsp;toho rovněž všiml a&nbsp;pokynu] mi, abych ho&nbsp;odvedl nahoru. Učinil jsem tak a&nbsp;přede dveřmi Lucyina pokoje jsem se&nbsp;v&nbsp;domnění, že&nbsp;s&nbsp;ní bude chtít zůstat sám, obrátil k&nbsp;odchodu. Arthur mě&nbsp;však uchopil za&nbsp;paži a&nbsp;zavedl mě&nbsp;dovnitř. Zastřeným hlasem řekl:</span></p>
          <p class="chunk" data-nb-ref-number="37" data-nb-words="38" data-nb-chars="209"><span class="idea" data-nb-ref-number="37" id="idea37" data-nb-words="38" data-nb-chars="209">„Tys ji, kamaráde, také miloval. Všechno mi&nbsp;o&nbsp;tom řekla a&nbsp;vím, že&nbsp;žádný přítel nebyl jejímu srdci blíž než ty. Ani nevím, jak ti&nbsp;mám poděkovat za&nbsp;všechno, cos pro ni&nbsp;učinil. Stejně si&nbsp;ještě neumím představit…“</span></p>
          <p class="chunk" data-nb-ref-number="38" data-nb-words="16" data-nb-chars="82"><span class="idea" data-nb-ref-number="38" id="idea38" data-nb-words="16" data-nb-chars="82">Vtom se&nbsp;zarazil, ovinul mi&nbsp;paže kolem ramen, hlavu mi&nbsp;opřel o&nbsp;hruď a&nbsp;rozplakal se:</span></p>
          <p class="chunk" data-nb-ref-number="39" data-nb-words="24" data-nb-chars="119"><span class="idea" data-nb-ref-number="39" id="idea39" data-nb-words="24" data-nb-chars="119">„Ach, Johne, Johne! Co&nbsp;budu dělat! Jako by&nbsp;ze&nbsp;mne naráz vyprchal život, a&nbsp;na širém světě už&nbsp;není nic, pro co&nbsp;bych žil!“</span></p>
          <p class="chunk" data-nb-ref-number="40" data-nb-words="45" data-nb-chars="278"><span class="idea" data-nb-ref-number="40" id="idea40" data-nb-words="45" data-nb-chars="278">Utěšoval jsem ho, jak nejlépe jsem dovedl. V&nbsp;takových případech nepotřebují muži mnoho slov. Stisk ruky, položení ruky na&nbsp;rameno, společný vzlyk&nbsp;– to&nbsp;všechno jsou projevy soustrasti, blízké mužskému srdci. Nehybně a&nbsp;tiše jsem stál, až&nbsp;přestal vzlykat, a&nbsp;pak jsem ho&nbsp;tiše vyzval:</span></p>
          <p class="chunk" data-nb-ref-number="41" data-nb-words="5" data-nb-chars="24"><span class="idea" data-nb-ref-number="41" id="idea41" data-nb-words="5" data-nb-chars="24">„Pojď se&nbsp;na&nbsp;ni&nbsp;podívat.“</span></p>
          <p class="chunk" data-nb-ref-number="42" data-nb-words="50" data-nb-chars="301"><span class="idea" data-nb-ref-number="42" id="idea42" data-nb-words="50" data-nb-chars="301">Spolu jsme přistoupili k&nbsp;lůžku. Nadzdvihl jsem prostěradlo z&nbsp;její tváře. Bože! Byla překrásná, jako by&nbsp;jí&nbsp;každá hodina dodávala na&nbsp;kráse. Trochu mě&nbsp;to&nbsp;vylekalo a&nbsp;udivilo; Arthur se&nbsp;začal chvět a&nbsp;nakonec ho&nbsp;pochyby roztřásly jako zimnice. Po&nbsp;delší chvíli se&nbsp;mě&nbsp;šeptem otázal: „Johne, je&nbsp;opravdu mrtvá?“</span></p>
          <p class="chunk" data-nb-ref-number="43" data-nb-words="114" data-nb-chars="693"><span class="idea" data-nb-ref-number="43" id="idea43" data-nb-words="114" data-nb-chars="693">Smutně jsem ho&nbsp;ujistil, že&nbsp;skutečně, a&nbsp;protože jsem usoudil, že&nbsp;takovou hroznou pochybnost musím co&nbsp;nejrychleji sprovodit ze&nbsp;světa, upozornil jsem ho, že&nbsp;rysy obličeje často po&nbsp;smrti měknou a&nbsp;dokonce někdy nabývají bývalého mladistvého půvabu. Stává se&nbsp;to&nbsp;zejména tehdy, když smrti předcházelo těžké nebo dlouhé utrpení. Zřejmě jsem tím rozptýlil jeho pochyby; chvíli totiž zůstal klečet u&nbsp;pohovky a&nbsp;vytrvale, dlouze hleděl na&nbsp;Lucy, ale pak poodstoupil. Upozornil jsem ho, že&nbsp;se&nbsp;teď musí rozloučit, protože je&nbsp;třeba uložit ji&nbsp;do&nbsp;rakve. Ustoupil tedy, uchopil mrtvou ruku do&nbsp;své, políbil ji, pak se&nbsp;sklonil nad Lucy a&nbsp;vtiskl jí&nbsp;na&nbsp;čelo polibek. Při odchodu se&nbsp;po&nbsp;ní&nbsp;ještě jednou zdrceně ohlédl.</span></p>
          <p class="chunk" data-nb-ref-number="44" data-nb-words="44" data-nb-chars="276"><span class="idea" data-nb-ref-number="44" id="idea44" data-nb-words="44" data-nb-chars="276">Nechal jsem ho&nbsp;v&nbsp;salónu a&nbsp;oznámil Van Helsingovi, že&nbsp;už&nbsp;vyslovil své poslední sbohem. Profesor tedy odešel do&nbsp;kuchyně a&nbsp;přikázal zřízencům pohřebního ústavu, aby pokračovali v&nbsp;přípravách a&nbsp;zašroubovali rakev. Když se&nbsp;vrátil, pověděl jsem mu&nbsp;o&nbsp;Arthurově otázce, a&nbsp;on odpověděl:</span></p>
          <p class="chunk" data-nb-ref-number="45" data-nb-words="12" data-nb-chars="70"><span class="idea" data-nb-ref-number="45" id="idea45" data-nb-words="12" data-nb-chars="70">„Mne to&nbsp;nepřekvapuje. I&nbsp;já jsem o&nbsp;tom právě před chvílí zapochyboval.“</span></p>
          <p class="chunk" data-nb-ref-number="46" data-nb-words="27" data-nb-chars="161"><span class="idea" data-nb-ref-number="46" id="idea46" data-nb-words="27" data-nb-chars="161">Večeřeli jsme společně. Bylo vidět, že&nbsp;se&nbsp;Arthur přemáhá, aby na&nbsp;sobě nedal nic znát. Van Helsing celou večeři mlčel, ale když jsme si&nbsp;zapálili doutníky, pravil:</span></p>
          <p class="chunk" data-nb-ref-number="47" data-nb-words="5" data-nb-chars="34"><span class="idea" data-nb-ref-number="47" id="idea47" data-nb-words="5" data-nb-chars="34">„Lorde…“ jenže Arthur ho&nbsp;přerušil:</span></p>
          <p class="chunk" data-nb-ref-number="48" data-nb-words="29" data-nb-chars="161"><span class="idea" data-nb-ref-number="48" id="idea48" data-nb-words="29" data-nb-chars="161">„Ne, ne, tak ne, probůh! Alespoň teď ještě ne! Promiňte mi, profesore, neměl jsem v&nbsp;úmyslu mluvit tak příkře, ale vždyť je&nbsp;to&nbsp;tak nedávno, co&nbsp;jsem otce ztratil!“</span></p>
          <p class="chunk" data-nb-ref-number="49" data-nb-words="4" data-nb-chars="33"><span class="idea" data-nb-ref-number="49" id="idea49" data-nb-words="4" data-nb-chars="33">Profesor velmi laskavě odpověděl:</span></p>
          <p class="chunk" data-nb-ref-number="50" data-nb-words="28" data-nb-chars="158"><span class="idea" data-nb-ref-number="50" id="idea50" data-nb-words="28" data-nb-chars="158">„Použil jsem tohoto oslovení pouze z&nbsp;nejistoty. Pane vás oslovovati nesmím a&nbsp;zamiloval jsem si&nbsp;vás&nbsp;– ano, můj milý hochu, mám vás velice rád,&nbsp;– jako Arthura.“</span></p>
          <p class="chunk" data-nb-ref-number="51" data-nb-words="10" data-nb-chars="47"><span class="idea" data-nb-ref-number="51" id="idea51" data-nb-words="10" data-nb-chars="47">Arthur ho&nbsp;uchopil za&nbsp;ruku a&nbsp;vřele mu&nbsp;ji&nbsp;stiskl.</span></p>
          <p class="chunk" data-nb-ref-number="52" data-nb-words="74" data-nb-chars="443"><span class="idea" data-nb-ref-number="52" id="idea52" data-nb-words="74" data-nb-chars="443">„Říkejte mi, jak chcete,“ řekl. „Doufám, že&nbsp;mě&nbsp;vždycky budete považovat za&nbsp;svého přítele. A&nbsp;dovolte, abych vám řekl, že&nbsp;nenalézám slov, jak vám poděkovat za&nbsp;všechno, co&nbsp;jste pro mou ubohou snoubenku udělal.“ Na&nbsp;chvíli se&nbsp;odmlčel, pak pokračoval: „Vím, že&nbsp;si&nbsp;vaši laskavost uvědomovala ještě lépe než já, a&nbsp;jestliže jsem snad byl hrubý nebo nezdvořilý, když jste tehdy zasáhl tak&nbsp;– vzpomínáte si&nbsp;–,“ profesor přikývl&nbsp;– „pak mi&nbsp;prosím odpusťte.“</span></p>
          <p class="chunk" data-nb-ref-number="53" data-nb-words="5" data-nb-chars="37"><span class="idea" data-nb-ref-number="53" id="idea53" data-nb-words="5" data-nb-chars="37">Profesor odvětil s&nbsp;vážnou laskavostí:</span></p>
          <p class="chunk" data-nb-ref-number="54" data-nb-words="108" data-nb-chars="629"><span class="idea" data-nb-ref-number="54" id="idea54" data-nb-words="108" data-nb-chars="629">„Vím, že&nbsp;tehdy bylo pro vás obtížné mi&nbsp;věřiti, protože věřiti ve&nbsp;správnost tak násilného činu vyžaduje, aby člověk ten čin pochopil. A&nbsp;předpokládám, že&nbsp;nevěříte&nbsp;– nemůžete věřiti&nbsp;– ani nyní, protože ještě nic nechápete. A&nbsp;snad nastanou ještě další okolnosti, kdy vás budu žádati, abyste mi&nbsp;věřil, a&nbsp;kdy mě&nbsp;ještě nebudete moci&nbsp;– a&nbsp;ani nebudete chtíti&nbsp;– pochopiti, a&nbsp;také mě&nbsp;nepochopíte. Ale jednou nastane doba, kdy mi&nbsp;budete zcela plně věřiti a&nbsp;kdy všechno pochopíte, jako byste náhle prohlédl. Pak mi&nbsp;budete žehnati za&nbsp;všechno, co&nbsp;jsem vykonal, kvůli sobě, kvůli ostatním i&nbsp;kvůli ní, jíž jsem se&nbsp;zapřisáhl, že&nbsp;ji&nbsp;budu chrániti.“</span></p>
          <p class="chunk" data-nb-ref-number="55" data-nb-words="36" data-nb-chars="218"><span class="idea" data-nb-ref-number="55" id="idea55" data-nb-words="36" data-nb-chars="218">„Jistě, pane profesore, jistě,“ přitakal Arthur vřele. „Budu vám věřit ve&nbsp;všem. Vím a&nbsp;jsem o&nbsp;tom přesvědčen, že&nbsp;máte velmi šlechetné srdce, jste Johnovým přítelem a&nbsp;byl jste jejím přítelem. Čiňte, co&nbsp;uznáte za&nbsp;vhodné.“</span></p>
          <p class="chunk" data-nb-ref-number="56" data-nb-words="12" data-nb-chars="80"><span class="idea" data-nb-ref-number="56" id="idea56" data-nb-words="12" data-nb-chars="80">Profesor několikrát odkašlal, jako by&nbsp;se&nbsp;odhodlával něco říci, a&nbsp;konečně pravil:</span></p>
          <p class="chunk" data-nb-ref-number="57" data-nb-words="7" data-nb-chars="35"><span class="idea" data-nb-ref-number="57" id="idea57" data-nb-words="7" data-nb-chars="35">„Smím se&nbsp;vás nyní na&nbsp;něco zeptati?“</span></p>
          <p class="chunk" data-nb-ref-number="58" data-nb-words="1" data-nb-chars="10"><span class="idea" data-nb-ref-number="58" id="idea58" data-nb-words="1" data-nb-chars="10">„Zajisté.“</span></p>
          <p class="chunk" data-nb-ref-number="59" data-nb-words="8" data-nb-chars="56"><span class="idea" data-nb-ref-number="59" id="idea59" data-nb-words="8" data-nb-chars="56">„Víte, že&nbsp;vám paní Westenrová odkázala všechen majetek?“</span></p>
          <p class="chunk" data-nb-ref-number="60" data-nb-words="6" data-nb-chars="37"><span class="idea" data-nb-ref-number="60" id="idea60" data-nb-words="6" data-nb-chars="37">„Ne. Chuděra! To&nbsp;mě&nbsp;vůbec nenapadlo.“</span></p>
          <p class="chunk" data-nb-ref-number="61" data-nb-words="122" data-nb-chars="691"><span class="idea" data-nb-ref-number="61" id="idea61" data-nb-words="122" data-nb-chars="691">„A&nbsp;protože všechno patří vám, máte právo se&nbsp;vším naložiti podle své vůle. Chci, abyste mi&nbsp;dovolil přečísti všechny písemnosti i&nbsp;dopisy slečny Lucy. Věřte mi, to&nbsp;není zbytečná zvědavost. Mám k&nbsp;tomu důvod, který by&nbsp;mi&nbsp;jistě schválila. Všechny listiny mám zde. Vzal jsem je, aby se&nbsp;jich nemohla dotknouti žádná cizí ruka&nbsp;– aby žádné cizí oko nemohlo jejími slovy nahlédnouti do&nbsp;Lucyiny duše ještě předtím, než jsem se&nbsp;dozvěděl, že&nbsp;všechno bude patřiti vám. Jestliže dovolíte, ponechám si&nbsp;je; ani vy&nbsp;do&nbsp;nich raději zatím nenahlížejte; u&nbsp;mne budou v&nbsp;bezpečí. Nic z&nbsp;nich neztratím, a&nbsp;až nastane vhodný čas, vrátím vám je. To, co&nbsp;na&nbsp;vás chci, není lehké, ale vy&nbsp;mi&nbsp;vyhovíte, že&nbsp;ano, už&nbsp;kvůli Lucy?“</span></p>
          <p class="chunk" data-nb-ref-number="62" data-nb-words="5" data-nb-chars="38"><span class="idea" data-nb-ref-number="62" id="idea62" data-nb-words="5" data-nb-chars="38">Arthur prohlásil způsobem mu&nbsp;vlastním:</span></p>
          <p class="chunk" data-nb-ref-number="63" data-nb-words="27" data-nb-chars="181"><span class="idea" data-nb-ref-number="63" id="idea63" data-nb-words="27" data-nb-chars="181">„Doktore Van Helsingu, dělejte, co&nbsp;uznáte za&nbsp;správné. Jsem přesvědčen, že&nbsp;tak vyslovuji něco, co&nbsp;by&nbsp;má&nbsp;milovaná jistě schválila. Nebudu vás obtěžovat otázkami, dokud nenastane čas.“</span></p>
          <p class="chunk" data-nb-ref-number="64" data-nb-words="8" data-nb-chars="53"><span class="idea" data-nb-ref-number="64" id="idea64" data-nb-words="8" data-nb-chars="53">Starý profesor vstal a&nbsp;se slavnostním důrazem pravil:</span></p>
          <p class="chunk" data-nb-ref-number="65" data-nb-words="55" data-nb-chars="300"><span class="idea" data-nb-ref-number="65" id="idea65" data-nb-words="55" data-nb-chars="300">„A&nbsp;máte pravdu. Všechny nás čeká bolest, ale nebude to&nbsp;pouze bolest, a&nbsp;ta bolest nebude také poslední. My&nbsp;a&nbsp;také vy&nbsp;– vy&nbsp;nejvíc ze&nbsp;všech, milý hochu&nbsp;– budeme se&nbsp;muset přebroditi kalnou vodou, než dorazíme k&nbsp;čiré. Musíme však býti srdnatí a&nbsp;nezištní a&nbsp;konat i&nbsp;svou povinnost, a&nbsp;všechno dobře dopadne.“</span></p>
          <p class="chunk" data-nb-ref-number="66" data-nb-words="51" data-nb-chars="283"><span class="idea" data-nb-ref-number="66" id="idea66" data-nb-words="51" data-nb-chars="283">Tu&nbsp;noc jsem spal na&nbsp;pohovce v&nbsp;Arthurově pokoji. Van Helsing vůbec neulehl. Přecházel po&nbsp;domě, jako by&nbsp;držel stráž, a&nbsp;ani na&nbsp;okamžik nespustil z&nbsp;očí pokoj, kde ležela Lucy v&nbsp;rakvi, posypané květy divokého česneku, jehož těžký pach přehlušoval vůni lilií a&nbsp;růží a&nbsp;linul se&nbsp;ven do&nbsp;noci.</span></p>
          <h3 id="deník-miny-harkerové" class="chunk" data-nb-ref-number="67" data-nb-words="3" data-nb-chars="20"><span class="idea" data-nb-ref-number="67" id="idea67" data-nb-words="3" data-nb-chars="20">DENÍK MINY HARKEROVÉ</span></h3>
        </section>
        <section>
          <p class="chunk" data-nb-ref-number="68" data-nb-words="110" data-nb-chars="634"><span class="idea" data-nb-ref-number="68" id="idea68" data-nb-words="110" data-nb-chars="634"><em>22. září.</em>&nbsp;– Ve&nbsp;vlaku do&nbsp;Exeteru. Jonathan spí. Připadá mi, jako bych naposledy zapisovala své zážitky teprve včera, jenže kolik se&nbsp;toho zatím událo! Tehdy jsem byla ve&nbsp;Whitby, přede mnou celý svět, Jonathan v&nbsp;cizině a&nbsp;žádné zprávy od&nbsp;něho; a&nbsp;teď jsem vdána za&nbsp;Jonathana, Jonathan je&nbsp;zámožný právní zástupce, majitel vlastní firmy, pan Hawkins je&nbsp;mrtev a&nbsp;pochován a&nbsp;Jonathana stihla nová rána, která mu&nbsp;může ublížit. Jednoho dne se&nbsp;mě&nbsp;na&nbsp;to&nbsp;třeba bude vyptávat. A&nbsp;teď všechno zapsat! V&nbsp;těsnopise už&nbsp;zase trochu pokulhávám&nbsp;– důkaz, co&nbsp;může člověku natropit nečekané štěstí&nbsp;– určitě tedy neuškodí, když se&nbsp;v&nbsp;něm zase začnu trochu cvičit.</span></p>
          <p class="chunk" data-nb-ref-number="69" data-nb-words="47" data-nb-chars="295"><span class="idea" data-nb-ref-number="69" id="idea69" data-nb-words="47" data-nb-chars="295">Obřad byl velmi prostý a&nbsp;dojemný. Zúčastnili jsme se&nbsp;ho&nbsp;pouze my, služebnictvo, několik starých přátel z&nbsp;Exeteru, londýnský agent a&nbsp;pán zastupující sira Johna Paxtona, předsedu Sdružení právníků. Jonathan a&nbsp;já jsme stáli ruku v&nbsp;ruce a&nbsp;uvědomovali si, že&nbsp;nás opustil nejbližší a&nbsp;nejdražší přítel…</span></p>
          <p class="chunk" data-nb-ref-number="70" data-nb-words="204" data-nb-chars="1184"><span class="idea" data-nb-ref-number="70" id="idea70" data-nb-words="204" data-nb-chars="1184">Nasedli jsme do&nbsp;autobusu jedoucího na&nbsp;Hyde Park Corner a&nbsp;mlčky se&nbsp;vraceli do&nbsp;města. Jonathan se&nbsp;domníval, že&nbsp;by&nbsp;mě&nbsp;mohlo potěšit, kdybychom se&nbsp;na&nbsp;chvíli odebrali do&nbsp;Stromořadí v&nbsp;Hyde Parku; sedli jsme si, lidí tu&nbsp;však bylo velmi málo a&nbsp;pohled na&nbsp;tolik prázdných židlí nás naplňoval smutkem a&nbsp;bezútěšností. Připomínal nám opuštěnou židli u&nbsp;nás doma. Raději jsme vstali a&nbsp;šli se&nbsp;projít po&nbsp;Piccadilly. Jonathan mě&nbsp;držel pod paží jako za&nbsp;starých dob, než jsem začala učit. Pak mi&nbsp;to&nbsp;totiž připadalo velmi nevhodné; člověk nemůže několik let vštěpovat dívkám správné způsoby a&nbsp;chování, aniž by&nbsp;se&nbsp;jemu samotnému troška té&nbsp;pedanterie nezažrala do&nbsp;kůže. Jenže tohle byl Jonathan a&nbsp;Jonathan je&nbsp;můj manžel, a&nbsp;lidi, které jsme potkávali, jsme ani neznali&nbsp;– a&nbsp;bylo nám jedno, zda nás znají oni. A&nbsp;tak jsme kráčeli dál. Právě jsem se&nbsp;dívala na&nbsp;překrásnou dívku s&nbsp;velkým širokým kloboukem, sedící v&nbsp;otevřeném kočáru před Giulianem, když mi&nbsp;náhle Jonathan tak silně sevřel paži, až&nbsp;mě&nbsp;zabolela, a&nbsp;vyhrkl přitlumeným hlasem: „Můj Bože!“ Mám pořád starosti o&nbsp;Jonathana; obávám se, aby ho&nbsp;zase nějaký nervový záchvat nesklátil, a&nbsp;tak jsem se&nbsp;rychle k&nbsp;němu obrátila a&nbsp;zeptala se, co&nbsp;ho&nbsp;tak znepokojilo.</span></p>
          <p class="chunk" data-nb-ref-number="71" data-nb-words="141" data-nb-chars="811"><span class="idea" data-nb-ref-number="71" id="idea71" data-nb-words="141" data-nb-chars="811">Byl nadmíru bledý, oči mu&nbsp;vylézaly z&nbsp;důlků a&nbsp;napůl s&nbsp;hrůzou, napůl nechápavě hleděl upřeně na&nbsp;vysokého hubeného muže s&nbsp;orlím nosem, černým knírem a&nbsp;špičatou bradkou, který rovněž pozoroval tu&nbsp;hezkou dívku. Hleděl na&nbsp;ni&nbsp;tak soustředěně, že&nbsp;si&nbsp;nevšiml ani mne, ani Jonathana, a&nbsp;mohla jsem si&nbsp;ho&nbsp;důkladně prohlédnout. Z&nbsp;jeho obličeje nevyzařovalo nic dobrého; byla to&nbsp;tvrdá, krutá a&nbsp;smyslná tvář a&nbsp;jeho velké bílé zuby, pronikavě se&nbsp;odrážející od&nbsp;výrazně rudých rtů, byly špičaté, jako mají zvířata. Jonathan z&nbsp;něho nespouštěl zrak, až&nbsp;mě&nbsp;popadl strach, že&nbsp;by&nbsp;si&nbsp;toho ten neznámý mohl všimnout. Obávala jsem se, aby mu&nbsp;to&nbsp;neměl za&nbsp;zlé, vypadal totiž velmi zarputile a&nbsp;protivně. Zeptala jsem se&nbsp;Jonathana, proč je&nbsp;tak rozrušen, a&nbsp;on mi&nbsp;odpověděl, zřejmě v&nbsp;domnění, že&nbsp;toho vím právě tolik jako on: „Víš, kdo to&nbsp;je?“</span></p>
          <p class="chunk" data-nb-ref-number="72" data-nb-words="27" data-nb-chars="145"><span class="idea" data-nb-ref-number="72" id="idea72" data-nb-words="27" data-nb-chars="145">„Ne, můj milý. Neznám ho; kdopak?“ Jeho odpověď mě&nbsp;úplně ohromila a&nbsp;vyděsila, protože ji&nbsp;vyřkl tak, jako by&nbsp;ani nevěděl, že&nbsp;mluví ke&nbsp;mně, k&nbsp;Mině:</span></p>
          <p class="chunk" data-nb-ref-number="73" data-nb-words="4" data-nb-chars="15"><span class="idea" data-nb-ref-number="73" id="idea73" data-nb-words="4" data-nb-chars="15">„Je to&nbsp;on&nbsp;sám!“</span></p>
          <p class="chunk" data-nb-ref-number="74" data-nb-words="212" data-nb-chars="1174"><span class="idea" data-nb-ref-number="74" id="idea74" data-nb-words="212" data-nb-chars="1174">Můj ubohý miláček byl zřejmě z&nbsp;něčeho vyděšen&nbsp;– dokonce značně vyděšen; určitě by&nbsp;se&nbsp;byl zhroutil k&nbsp;zemi, nebýt toho, že&nbsp;se&nbsp;o&nbsp;mě opíral a&nbsp;já ho&nbsp;podpírala. Jonathan hleděl upřeně na&nbsp;neznámého; mezitím vyšel z&nbsp;obchodu poslíček s&nbsp;balíčkem, podal ho&nbsp;dámě a&nbsp;ta hned odjela. Snědý cizinec z&nbsp;ní nespouštěl zrak, a&nbsp;sotva se&nbsp;kočár rozjel po&nbsp;Piccadilly, vykročil za&nbsp;ním a&nbsp;zastavil dvoukolou drožku. Jonathan se&nbsp;chvíli za&nbsp;ním díval a&nbsp;řekl jakoby pro sebe: „To je&nbsp;určitě hrabě, omládl však. Panebože, je&nbsp;to&nbsp;vůbec možné? Ach, panebože, panebože! Kdybych to&nbsp;jen věděl určitě! Kdybych to&nbsp;jen věděl určitě!“ Byl z&nbsp;toho tak rozrušen, že&nbsp;jsem se&nbsp;ho&nbsp;raději na&nbsp;nic neptala; bála jsem se, že&nbsp;by&nbsp;se&nbsp;téhle myšlenky nezbavil, a&nbsp;mlčela jsem. Zlehka jsem ho&nbsp;táhla dál a&nbsp;Jonathan, ruku na&nbsp;mé&nbsp;paži, nekladl odpor. Po&nbsp;kratší procházce jsme vešli do&nbsp;Green Parku a&nbsp;na chvíli tam usedli. Přestože je&nbsp;podzim, bylo poměrně horko a&nbsp;my jsme našli na&nbsp;stinném místě pohodlnou lavičku. Jonathan se&nbsp;několik minut díval do&nbsp;prázdna, pak mu&nbsp;klesla víčka a&nbsp;s&nbsp;hlavou na&nbsp;mém rameni pokojně usnul. Řekla jsem si, že&nbsp;mu&nbsp;spánek určitě prospěje, a&nbsp;nerušila jsem ho. Asi za&nbsp;dvacet minut se&nbsp;probudil a&nbsp;celkem vesele mi&nbsp;pravil:</span></p>
          <p class="chunk" data-nb-ref-number="75" data-nb-words="122" data-nb-chars="747"><span class="idea" data-nb-ref-number="75" id="idea75" data-nb-words="122" data-nb-chars="747">„Jakže, Mino, já&nbsp;jsem spal? Promiň mi, prosím, že&nbsp;jsem byl tak nezdvořilý. Pojď, zajdeme si&nbsp;někam na&nbsp;šálek čaje.“ Zřejmě na&nbsp;toho snědého cizince zcela zapomněl, tak jako za&nbsp;své nemoci zapomněl na&nbsp;vše, co&nbsp;mu&nbsp;tato příhoda zřejmě připomněla. Tahle zapomnětlivost se&nbsp;mi&nbsp;ani trochu nelíbí; bojím se, aby mu&nbsp;nějak nepříznivě neovlivňovala mozkovou činnost nebo popřípadě nezhoršovala již existující chorobu. Nesmím se&nbsp;ho&nbsp;vyptávat; tím bych mu&nbsp;totiž víc ublížila, než prospěla. Musím ovšem zjistit, co&nbsp;se&nbsp;vlastně za&nbsp;jeho pobytu v&nbsp;cizině přihodilo. Bojím se, že&nbsp;nastal čas, kdy musím otevřít ten balíček a&nbsp;dozvědět se, co&nbsp;je&nbsp;v&nbsp;něm napsáno. Ach, Jonathane, určitě mi&nbsp;odpustíš, jestli se&nbsp;dopustím něčeho nesprávného, ale učiním to&nbsp;pouze kvůli tobě, miláčku.</span></p>
          <p class="chunk" data-nb-ref-number="76" data-nb-words="39" data-nb-chars="225"><span class="idea" data-nb-ref-number="76" id="idea76" data-nb-words="39" data-nb-chars="225"><em>Později.</em> Byl to&nbsp;v&nbsp;každém ohledu smutný návrat domů&nbsp;– dům bez oné drahé duše, která k&nbsp;nám byla tak hodná; Jonathan stále pobledlý a&nbsp;znavený lehkou recidivou choroby; a&nbsp;navíc telegram od&nbsp;jakéhosi Van Helsinga, jehož ani neznám:</span></p>
          <p class="chunk" data-nb-ref-number="77" data-nb-words="18" data-nb-chars="113"><span class="idea" data-nb-ref-number="77" id="idea77" data-nb-words="18" data-nb-chars="113">„Jistě vás zarmoutí zpráva, že&nbsp;paní Westenrová zemřela před pěti dny a&nbsp;Lucy předevčírem. Obě byly pohřbeny dnes.“</span></p>
          <p class="chunk" data-nb-ref-number="78" data-nb-words="40" data-nb-chars="219"><span class="idea" data-nb-ref-number="78" id="idea78" data-nb-words="40" data-nb-chars="219">Kolik smutku v&nbsp;těch několika slovech! Ubohá paní Westenrová! Ubohá Lucy! Odešly, odešly od&nbsp;nás a&nbsp;nikdy víc už&nbsp;se&nbsp;nevrátí! A&nbsp;ubohý, ubohý Arthur&nbsp;– o&nbsp;kolik radosti je&nbsp;jeho život ochuzen! Bůh nám všem pomáhej nést náš žal!</span></p>
          <h3 id="deník-dr-sewarda-1" class="chunk" data-nb-ref-number="79" data-nb-words="3" data-nb-chars="17"><span class="idea" data-nb-ref-number="79" id="idea79" data-nb-words="3" data-nb-chars="17">DENÍK Dr. SEWARDA</span></h3>
        </section>
        <section>
          <p class="chunk" data-nb-ref-number="80" data-nb-words="22" data-nb-chars="121"><span class="idea" data-nb-ref-number="80" id="idea80" data-nb-words="22" data-nb-chars="121"><em>22. září.</em>&nbsp;– Je&nbsp;po&nbsp;všem. Arthur se&nbsp;vrátil domů a&nbsp;odvedl s&nbsp;sebou Quinceyho Morrise. Ten Quincey je&nbsp;opravdu báječný chlapík!</span></p>
          <p class="chunk" data-nb-ref-number="81" data-nb-words="336" data-nb-chars="1923"><span class="idea" data-nb-ref-number="81" id="idea81" data-nb-words="336" data-nb-chars="1923">V&nbsp;hloubi srdce jsem přesvědčen, že&nbsp;nad Lucyinou smrtí truchlil stejně jako my&nbsp;všichni; svou bolest však nesl hrdinně jako bájný Viking. Jestli bude Amerika i&nbsp;nadále rodit muže, jako je&nbsp;on, určitě se&nbsp;stane velmocí. Van Helsing si&nbsp;šel lehnout, chce si&nbsp;před cestou ještě odpočinout. Večer odjíždí do&nbsp;Amsterodamu; prý se&nbsp;však vrátí zítra večer. Musí však ještě zařídit něco, co&nbsp;se&nbsp;dá&nbsp;provést jen osobně. Jestliže to&nbsp;bude možné, ubytuje se&nbsp;potom u&nbsp;mne; má&nbsp;prý v&nbsp;Londýně práci, která si&nbsp;možná vyžádá nějaký čas. Chudák starý pán! Obávám se, že&nbsp;ten namáhavý poslední týden podryl jeho železné zdraví. Při pohřbu se&nbsp;totiž musel velmi přemáhat. Když bylo po&nbsp;všem, stáli jsme s&nbsp;Arthurem a&nbsp;ten nešťastník se&nbsp;rozhovořil o&nbsp;své účasti na&nbsp;transfúzi, při níž byla jeho krev převedena do&nbsp;Lucyiných žil; a&nbsp;Helsing při tom střídavě bledl a&nbsp;rudl. Arthur prohlásil, že&nbsp;mu&nbsp;od&nbsp;té&nbsp;doby připadá, jako by&nbsp;opravdu byli manželé a&nbsp;Lucy byla před Bohem jeho ženou. Ani já, ani Van Helsing jsme se&nbsp;nezmínili o&nbsp;druhých transfúzích a&nbsp;nikdy se&nbsp;o&nbsp;nich nikomu nezmíníme. Arthur a&nbsp;Quincey odjeli na&nbsp;nádraží a&nbsp;já jsem se&nbsp;s&nbsp;Van Helsingem vrátil sem. Sotva jsme nasedli do&nbsp;kočáru, dostal úplný hysterický záchvat. Později sice popřel, že&nbsp;to&nbsp;byla hysterie, a&nbsp;tvrdil, že&nbsp;jedině tak mohl za&nbsp;těchto smutných okolností dát průchod svému smyslu pro humor. Smál se, až&nbsp;mu&nbsp;z&nbsp;očí tekly slzy, a&nbsp;já musel zatáhnout záclonky, aby nás náhodou někdo nezahlédl a&nbsp;neudělal si&nbsp;falešný názor. Potom plakal tak dlouho, dokud se&nbsp;zase nerozesmál, a&nbsp;nakonec se&nbsp;současně smál a&nbsp;plakal, jako se&nbsp;to&nbsp;stává ženám. Pokoušel jsem se&nbsp;ho&nbsp;okřiknout, jak to&nbsp;člověk dělává za&nbsp;takových okolností u&nbsp;ženy, ale ničeho jsem nedosáhl. Muži a&nbsp;ženy jsou tak odlišní v&nbsp;projevech morální síly nebo slabosti! Nakonec nabyl jeho výraz obvyklé vážnosti a&nbsp;přísnosti, a&nbsp;proto jsem se&nbsp;ho&nbsp;zeptal, jak jen se&nbsp;mohl v&nbsp;takové chvíli rozveselit. Jeho odpověď byla pro něj příznačná; byla totiž logická, pádná a&nbsp;záhadná.</span></p>
          <p class="chunk" data-nb-ref-number="82" data-nb-words="404" data-nb-chars="2316"><span class="idea" data-nb-ref-number="82" id="idea82" data-nb-words="404" data-nb-chars="2316">„Aha, vy&nbsp;to&nbsp;tedy nechápete, příteli Johne! Nemyslete si, že&nbsp;snad nejsem zkrušen, třebas se&nbsp;směji. Vždyť jsem plakal i&nbsp;ve chvílích, kdy mě&nbsp;dusil smích. Současně si&nbsp;však nemyslete, že&nbsp;pouze truchlím, když pláču; stejně se&nbsp;pak dostaví smích. Nikdy nezapomínejte, že&nbsp;takový smích, který zaklepe u&nbsp;vašich dveří a&nbsp;zeptá se: ‚Smím vstoupiti?‘, není pravý smích. Nikoli! Smích je&nbsp;král a&nbsp;dostaví se, kdy a&nbsp;jak se&nbsp;mu&nbsp;zlíbí. Nikoho se&nbsp;neptá, neohlíží se&nbsp;na&nbsp;vhodnost okamžiku. Prostě řekne: ‚Jsem tu.‘ Zde máte příklad: mé&nbsp;srdce truchlí pro onu sladkou, mladou dívku; daroval jsem jí&nbsp;krev, ačkoli jsem starý a&nbsp;unavený člověk; poskytl jsem jí&nbsp;svůj čas, svůj um, svůj spánek. Ostatní pacienty jsem nechal strádati, jen aby ona měla všechno. A&nbsp;přece se&nbsp;dokážu smáti přímo nad jejím hrobem&nbsp;– smáti se&nbsp;ve&nbsp;chvíli, kdy hlína z&nbsp;hrobníkovy lopaty dopadá na&nbsp;její rakev a&nbsp;každým úderem mi&nbsp;tak rozbuší srdce, až&nbsp;mi&nbsp;vyžene krev z&nbsp;tváří. Srdce mi&nbsp;krvácelo pro toho ubohého hocha&nbsp;– toho drahého hocha, stejně starého, jako by&nbsp;byl můj vlastní chlapec, kdyby mu&nbsp;bývalo dopřáno zůstati naživu, se&nbsp;stejnými vlasy a&nbsp;stejnýma očima. Tak, teď alespoň víte, proč ho&nbsp;mám tak rád! Ale i&nbsp;když Arthur mluvil o&nbsp;věcech, z&nbsp;nichž se&nbsp;rozbušilo mé&nbsp;manželské srdce a&nbsp;které způsobily, že&nbsp;mé&nbsp;otcovské srdce k&nbsp;němu přilnulo víc než ke&nbsp;komukoli jinému&nbsp;– dokonce i&nbsp;víc než k&nbsp;vám, příteli Johne, protože vzhledem ke&nbsp;společným zkušenostem jsou naše vztahy na&nbsp;jiné úrovni než vztahy otce a&nbsp;syna&nbsp;–, dostavil se&nbsp;ke&nbsp;mně král smích a&nbsp;křičel a&nbsp;řval mi&nbsp;do&nbsp;ucha: ‚Jsem tu! Jsem tu! Jsem tu!‘, až&nbsp;se&nbsp;mi&nbsp;krev klokotem navrátila a&nbsp;vnesla mi&nbsp;do&nbsp;tváří trochu slunečního svitu, který s&nbsp;sebou nosí. Ach, příteli Johne, je&nbsp;to&nbsp;zvláštní svět, smutný, plný bídy, strázní a&nbsp;zmatků; ale jakmile přijde král smích, všichni se&nbsp;roztančí podle jeho melodie. Krvácející srdce, vyschlé kosti umrlců a&nbsp;palčivé slzy stékající po&nbsp;tvářích&nbsp;– všechno to&nbsp;tančí podle melodie, kterou vyluzuje svými bezúsměvnými ústy. Ach, věřte mi, příteli Johne, ten smích, který takhle přichází, pomáhá a&nbsp;konejší. Vždyť my, muži a&nbsp;ženy, jsme jako natažená lana, kterými zmítá jakási síla. Pak přijdou slzy a&nbsp;napnou nás, jako déšť napne lana, až&nbsp;je&nbsp;nakonec napětí třeba tak velké, že&nbsp;se&nbsp;zhroutíme. Jenže král smích přijde jako sluneční svit a&nbsp;ten zase napětí uvolní; takže se&nbsp;znovu můžeme lopotiti dál s&nbsp;naším konáním.“</span></p>
          <p class="chunk" data-nb-ref-number="83" data-nb-words="34" data-nb-chars="195"><span class="idea" data-nb-ref-number="83" id="idea83" data-nb-words="34" data-nb-chars="195">Nechtěl jsem se&nbsp;ho&nbsp;dotknout poznámkou, že&nbsp;mi&nbsp;uniká smysl jeho slov; ale protože jsem důvod jeho smíchu přece jen nepocho­pil, ptal jsem se&nbsp;dál. Tvář mu&nbsp;zvážněla a&nbsp;zcela odlišným tónem mi&nbsp;odvětil:</span></p>
          <p class="chunk" data-nb-ref-number="84" data-nb-words="113" data-nb-chars="634"><span class="idea" data-nb-ref-number="84" id="idea84" data-nb-words="113" data-nb-chars="634">„Ach, vyvolala to&nbsp;právě celá ta&nbsp;trpká ironie&nbsp;– ta&nbsp;tak krásná slečna tonoucí v&nbsp;záplavě květin a&nbsp;vypadající vábně, jako by&nbsp;byla živá. Vždyť každý z&nbsp;nás v&nbsp;duchu uvažoval, zda je&nbsp;vskutku mrtvá; leží v&nbsp;překrásném mramorovém náhrobku na&nbsp;osamělém hřbitově, kde odpočívá tolik jejích předků, leží tam se&nbsp;svou matkou, která ji&nbsp;milovala a&nbsp;kterou i&nbsp;ona milovala; a&nbsp;ten posvátný umíráček zvonil hranu tak smutně a&nbsp;pomalu; a&nbsp;ti zbožní muži v&nbsp;bílých andělských rouchách předstírali, že&nbsp;si&nbsp;čtou v&nbsp;knihách, a&nbsp;zatím jim celou tu&nbsp;dobu oko ani jednou nespočinulo na&nbsp;stránce; a&nbsp;my všichni s&nbsp;hlavami sklopenými. A&nbsp;nač to&nbsp;všechno? Je&nbsp;mrtva, tak co! Či&nbsp;ne?“</span></p>
          <p class="chunk" data-nb-ref-number="85" data-nb-words="43" data-nb-chars="238"><span class="idea" data-nb-ref-number="85" id="idea85" data-nb-words="43" data-nb-chars="238">„Nu, profesore, za&nbsp;nic na&nbsp;světě v&nbsp;tom všem nevidím nic směšného! Vaše vysvětlení mi&nbsp;celý problém ještě víc zamotalo. Ale i&nbsp;když tedy vám ten pohřební obřad připadal směšný, tak co&nbsp;ten chudák Art a&nbsp;jeho bolest? Vždyť mu&nbsp;málem puklo srdce!“</span></p>
          <p class="chunk" data-nb-ref-number="86" data-nb-words="16" data-nb-chars="100"><span class="idea" data-nb-ref-number="86" id="idea86" data-nb-words="16" data-nb-chars="100">„Ovšem. Neřekl snad, že&nbsp;transfúze jeho krve do&nbsp;Lucyiných žil z&nbsp;ní učinilo jeho opravdovou manželku?“</span></p>
          <p class="chunk" data-nb-ref-number="87" data-nb-words="69" data-nb-chars="398"><span class="idea" data-nb-ref-number="87" id="idea87" data-nb-words="69" data-nb-chars="398">„Ano, a&nbsp;tato představa mu&nbsp;byla určitě sladkou útěchou!“&nbsp;– „Jistě. Jenže v&nbsp;tom je&nbsp;právě ta&nbsp;potíž, příteli Johne! Jestliže je&nbsp;to&nbsp;pravda, tak co&nbsp;potom s&nbsp;těmi ostatními? Ha! Ha! Pak je&nbsp;ta&nbsp;sladká dívka vinna mnohomužstvím a&nbsp;já, který svou drahou ženu, zbavenou rozumu, už&nbsp;dávno považuji za&nbsp;mrtvou, ač&nbsp;církev ji&nbsp;pokládá za&nbsp;živou, tedy já, který jsem věrným manželem bez manželky, jsem vlastně bigamista!“</span></p>
          <p class="chunk" data-nb-ref-number="88" data-nb-words="24" data-nb-chars="135"><span class="idea" data-nb-ref-number="88" id="idea88" data-nb-words="24" data-nb-chars="135">„Přesto nevidím, co&nbsp;je&nbsp;tady směšného!“ namítl jsem a&nbsp;musím přiznat, že&nbsp;mě&nbsp;jeho slova popudila. Profesor mi&nbsp;položil ruku na&nbsp;paži a&nbsp;řekl:</span></p>
          <p class="chunk" data-nb-ref-number="89" data-nb-words="89" data-nb-chars="532"><span class="idea" data-nb-ref-number="89" id="idea89" data-nb-words="89" data-nb-chars="532">„Příteli Johne, promiňte mi, jestliže vám dělám bolest. Své pocity jsem neprojevil před ostatními, protože by&nbsp;je&nbsp;to&nbsp;mohlo zraniti, nýbrž pouze před vámi, svým starým přítelem, jemuž mohu důvěřovati. Kdybyste mi&nbsp;mohl nahlédnouti do&nbsp;srdce ve&nbsp;chvíli, kdy se&nbsp;mi&nbsp;chtělo smáti; kdybyste tak byl mohl učiniti, když se&nbsp;smích dostavil; kdybyste tak mohl učiniti teď, kdy král smích sbalil svou korunu a&nbsp;všechno, co&nbsp;mu&nbsp;náleží, protože odchází daleko, daleko ode mne a&nbsp;na dlouhý, dlouhý čas&nbsp;– pak byste snad litoval ze&nbsp;všech nejvíc právě mne!“</span></p>
          <p class="chunk" data-nb-ref-number="90" data-nb-words="12" data-nb-chars="59"><span class="idea" data-nb-ref-number="90" id="idea90" data-nb-words="12" data-nb-chars="59">Vroucnost jeho slov mě&nbsp;dojala a&nbsp;zeptal jsem se&nbsp;ho&nbsp;na&nbsp;důvod.</span></p>
          <p class="chunk" data-nb-ref-number="91" data-nb-words="2" data-nb-chars="14"><span class="idea" data-nb-ref-number="91" id="idea91" data-nb-words="2" data-nb-chars="14">„Protože vím!“</span></p>
          <p class="chunk" data-nb-ref-number="92" data-nb-words="47" data-nb-chars="307"><span class="idea" data-nb-ref-number="92" id="idea92" data-nb-words="47" data-nb-chars="307">A&nbsp;tak jsme se&nbsp;všichni rozjeli; na&nbsp;našich střechách teď bude dlouho sedět stesk se&nbsp;schlíplými křídly. Lucy leží daleko od&nbsp;životem kypícího Londýna pod honosným náhrobkem v&nbsp;hrobce svých předků na&nbsp;opuštěném hřbitově, kde vzduch je&nbsp;svěží a&nbsp;slunce vychází nad Hampsteadským návrším, porostlým divokými květinami.</span></p>
          <p class="chunk" data-nb-ref-number="93" data-nb-words="64" data-nb-chars="372"><span class="idea" data-nb-ref-number="93" id="idea93" data-nb-words="64" data-nb-chars="372">Mohu tedy uzavřít tento deník a&nbsp;pouze Bůh ví, zda v&nbsp;něm ještě někdy budu pokračovat. Pokud ano a&nbsp;pokud tedy někdy zase začnu zaznamenávat své zážitky, bude se&nbsp;deník týkat jiných lidí a&nbsp;jiných záležitostí, protože teď, kdy už&nbsp;jsem dopověděl milostný příběh svého života, vracím se&nbsp;zpět, abych se&nbsp;znovu vpravil do&nbsp;koloběhu své celoživotní práce, a&nbsp;smutně a&nbsp;bez naděje pravím</span></p>
          <p class="chunk" data-nb-ref-number="94" data-nb-words="1" data-nb-chars="6"><span class="idea" data-nb-ref-number="94" id="idea94" data-nb-words="1" data-nb-chars="6">FINIS.</span></p>
          <h3 id="westminster-gazette-25-září" class="chunk" data-nb-ref-number="95" data-nb-words="4" data-nb-chars="31"><span class="idea" data-nb-ref-number="95" id="idea95" data-nb-words="4" data-nb-chars="31">„WESTMINSTER GAZETTE“, 25. září</span></h3>
          <p class="chunk" data-nb-ref-number="96" data-nb-words="2" data-nb-chars="19"><span class="idea" data-nb-ref-number="96" id="idea96" data-nb-words="2" data-nb-chars="19">HAMPSTEADSKÁ ZÁHADA</span></p>
        </section>
        <section>
          <p class="chunk" data-nb-ref-number="97" data-nb-words="238" data-nb-chars="1500"><span class="idea" data-nb-ref-number="97" id="idea97" data-nb-words="238" data-nb-chars="1500">V&nbsp;okolí Hampsteadu došlo v&nbsp;poslední době k&nbsp;řadě událostí nápadně připomínajících případy, které novináři označovali titulky „Kensingtonský postrach“ nebo „Žena s&nbsp;dýkou“ či&nbsp;„Žena v&nbsp;černém“. Za&nbsp;poslední dva tři dny se&nbsp;několikrát stalo, že&nbsp;se&nbsp;malé děti vzdálily z&nbsp;domova nebo dlouho nevracely domů z&nbsp;luk, kde si&nbsp;hrály. Ve&nbsp;všech těchto případech šlo o&nbsp;děti, které byly příliš malé, než aby mohly uvést opravdu spolehlivé důvody, ale všechny shodně se&nbsp;vymlouvaly na&nbsp;to, že&nbsp;byly s&nbsp;„krvavou dámou“. Ztrácely se&nbsp;vždy pozdě k&nbsp;večeru a&nbsp;při dvou příležitostech byly nalezeny až&nbsp;druhého dne časně ráno. V&nbsp;okolí se&nbsp;všeobecně předpokládá, že&nbsp;první dítě, po&nbsp;němž byla sháňka, zřejmě udalo jako důvod nepřítomnosti, že&nbsp;je&nbsp;„krvavá dáma“ pozvala na&nbsp;procházku, a&nbsp;ostatní děti tuto výmluvu převzaly a&nbsp;při vhodné příležitosti použily. Je&nbsp;to&nbsp;tím vysvětlitelnější, že&nbsp;právě teď si&nbsp;tamní drobotina nejraději hraje hru, kde se&nbsp;jeden druhého snaží úskočně někam vylákat. Jeden dopisovatel nám píše, že&nbsp;tihle caparti, vydávající se&nbsp;za&nbsp;„krvavou dámu“, jsou opravdu k&nbsp;smíchu. Podle jeho názoru by&nbsp;se&nbsp;mnohý z&nbsp;našich karikaturistů mohl zdokonalit v&nbsp;umění vyhmátnout ironii groteskních situací, kdyby tam mohl srovnat skutečnost s&nbsp;fantazií. A&nbsp;obecným podstatám lidské povahy jen odpovídá, že&nbsp;nejoblíbenější rolí těchto hrátek pod širým nebem je&nbsp;právě role „krvavé dámy“. Náš dopisovatel prostoduše prohlašuje, že&nbsp;ani Ellen Terryová by&nbsp;nemohla působit tak půvabně, jak to&nbsp;některá z&nbsp;oněch děcek předstírají nebo si&nbsp;dokonce namlouvají.</span></p>
          <p class="chunk" data-nb-ref-number="98" data-nb-words="95" data-nb-chars="579"><span class="idea" data-nb-ref-number="98" id="idea98" data-nb-words="95" data-nb-chars="579">Celá záležitost má&nbsp;ovšem i&nbsp;svou vážnou stránku, protože některé děti, vlastně všechny, které se&nbsp;v&nbsp;noci ztratily, mají na&nbsp;krku drobná škrábnutí nebo ranky. Tato zranění vypadají, jako by&nbsp;je&nbsp;způsobila krysa nebo malý pes, a&nbsp;i když sama o&nbsp;sobě nejsou nijak závažná, přece jako by&nbsp;nasvědčovala tomu, že&nbsp;zvíře&nbsp;– ať&nbsp;už&nbsp;jakékoli&nbsp;–, které je&nbsp;způsobilo, má&nbsp;nějaký vlastní systém či&nbsp;metodu. Tamní policejní komisařství dostalo příkaz bedlivě dohlížet na&nbsp;všechny děti, zejména na&nbsp;nejmenší, potulující se&nbsp;po&nbsp;Hampsteadských lukách, a&nbsp;rovněž na&nbsp;zatoulané psy, kteří by&nbsp;se&nbsp;tam mohli vyskytnout.</span></p>
          <h3 id="westminster-gazette-25-září-1" class="chunk" data-nb-ref-number="99" data-nb-words="4" data-nb-chars="31"><span class="idea" data-nb-ref-number="99" id="idea99" data-nb-words="4" data-nb-chars="31">„WESTMINSTER GAZETTE“, 25. září</span></h3>
          <p class="chunk" data-nb-ref-number="100" data-nb-words="4" data-nb-chars="34"><span class="idea" data-nb-ref-number="100" id="idea100" data-nb-words="2" data-nb-chars="15">Zvláštní vydání<br></span>
            <span class="idea" data-nb-ref-number="101" id="idea101" data-nb-words="2" data-nb-chars="19">POSTRACH HAMPSTEADU</span>
          </p>
        </section>
        <section>
          <p class="chunk" data-nb-ref-number="101" data-nb-words="3" data-nb-chars="18"><span class="idea" data-nb-ref-number="102" id="idea102" data-nb-words="3" data-nb-chars="18">Další dítě zraněno</span></p>
          <p class="chunk" data-nb-ref-number="102" data-nb-words="2" data-nb-chars="13"><span class="idea" data-nb-ref-number="103" id="idea103" data-nb-words="2" data-nb-chars="13"><em>„Krvavá dáma“</em></span></p>
          <p class="chunk" data-nb-ref-number="103" data-nb-words="63" data-nb-chars="422"><span class="idea" data-nb-ref-number="104" id="idea104" data-nb-words="63" data-nb-chars="422">Právě jsme dostali zprávu, že&nbsp;další dítě, zmizelé minulou noc, bylo nalezeno teprve pozdě ráno pod hlodašovým keřem na&nbsp;shooters­hillském úbočí Hampsteadských luk, tedy na&nbsp;místě nejméně vyhledávaném. Dítě má&nbsp;stejné drobné zranění na&nbsp;krku, jaká byla zjištěna u&nbsp;ostatních případů, bylo velmi zesláblé a&nbsp;vypadalo značně vyčerpaně. Když se&nbsp;poněkud zotavilo, vyprávělo již otřepanou historku o&nbsp;tom, že&nbsp;je&nbsp;odlákala „krvavá dáma“.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>