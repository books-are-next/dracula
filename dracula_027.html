<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 22">
    <meta name="apple-mobile-web-app-capable" content="yes">
    <title>Kapitola 22</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./dracula_026.html">
    <link rel="next" href="./dracula_028.html">
    <meta name="nb-order" content="23">
    <link rel="self" href="dracula_027.html">
    <meta name="nb-identifier" content="stoker-dracula-e2be3b1">
    <meta name="nb-role" content="chapter">
  </head>
  <body data-nb-words="4527" data-nb-chars="26845" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="dracula_005.html">Poznámka autora</a></li>
        <li><a href="dracula_006.html">Kapitola 1</a></li>
        <li><a href="dracula_007.html">Kapitola 2</a></li>
        <li><a href="dracula_008.html">Kapitola 3</a></li>
        <li><a href="dracula_009.html">Kapitola 4</a></li>
        <li><a href="dracula_010.html">Kapitola 5</a></li>
        <li><a href="dracula_011.html">Kapitola 6</a></li>
        <li><a href="dracula_012.html">Kapitola 7</a></li>
        <li><a href="dracula_013.html">Kapitola 8</a></li>
        <li><a href="dracula_014.html">Kapitola 9</a></li>
        <li><a href="dracula_015.html">Kapitola 10</a></li>
        <li><a href="dracula_016.html">Kapitola 11</a></li>
        <li><a href="dracula_017.html">Kapitola 12</a></li>
        <li><a href="dracula_018.html">Kapitola 13</a></li>
        <li><a href="dracula_019.html">Kapitola 14</a></li>
        <li><a href="dracula_020.html">Kapitola 15</a></li>
        <li><a href="dracula_021.html">Kapitola 16</a></li>
        <li><a href="dracula_022.html">Kapitola 17</a></li>
        <li><a href="dracula_023.html">Kapitola 18</a></li>
        <li><a href="dracula_024.html">Kapitola 19</a></li>
        <li><a href="dracula_025.html">Kapitola 20</a></li>
        <li><a href="dracula_026.html">Kapitola 21</a></li>
        <li><a href="dracula_027.html">Kapitola 22</a></li>
        <li><a href="dracula_028.html">Kapitola 23</a></li>
        <li><a href="dracula_029.html">Kapitola 24</a></li>
        <li><a href="dracula_030.html">Kapitola 25</a></li>
        <li><a href="dracula_031.html">Kapitola 26</a></li>
        <li><a href="dracula_032.html">Kapitola 27</a></li>
        <li><a href="dracula_033.html">Poznámka</a></li>
        <li><a href="dracula_034.html">Nejslavnější horror</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Kapitola 22</span></h1>
        <h3 id="deník-jonathana-harkera" class="chunk" data-nb-ref-number="2" data-nb-words="3" data-nb-chars="23"><span class="idea" data-nb-ref-number="2" id="idea2" data-nb-words="3" data-nb-chars="23">DENÍK JONATHANA HARKERA</span></h3>
        <p class="chunk" data-nb-ref-number="3" data-nb-words="164" data-nb-chars="921"><span class="idea" data-nb-ref-number="3" id="idea3" data-nb-words="164" data-nb-chars="921"><em>3. října.</em>&nbsp;– Musím něco dělat, jinak se&nbsp;asi zblázním; proto raději píši deník. Teď je&nbsp;šest hodin a&nbsp;za půl hodiny se&nbsp;máme sejít v&nbsp;pracovně a&nbsp;něco pojíst; dr. Van Helsing a&nbsp;dr. Seward jsou totiž toho názoru, že&nbsp;můžeme nasadit všechny síly jen tehdy, jestliže něco sníme. Bůh ví, že&nbsp;dnes musíme vydat ze&nbsp;sebe to&nbsp;nejlepší. Musím využít každé volné chvíle ke&nbsp;psaní, jinak bych musel přemýšlet. Musím zaznamenat všechno, od&nbsp;nejnepatrnějších věcí k&nbsp;nejdůležitějším. Možná že&nbsp;se&nbsp;nakonec nejvíc poučíme právě z&nbsp;maličkostí. Všechno, co&nbsp;jsme se&nbsp;zatím dozvěděli, ať&nbsp;šlo o&nbsp;drobnosti nebo věci důležité, nemohlo zabránit hroznému osudu, který stihl Minu a&nbsp;mě. Musíme však doufat a&nbsp;věřit. Chudáček Mina mi&nbsp;právě řekla&nbsp;– a&nbsp;přitom jí&nbsp;slzy stékaly po&nbsp;tvářích&nbsp;–, že&nbsp;naše víra se&nbsp;musí osvědčit v&nbsp;utrpení a&nbsp;protivenství, že&nbsp;nesmíme přestat věřit a&nbsp;že Bůh nám bude pomáhat až&nbsp;do&nbsp;konce! Do&nbsp;konce! Ach, můj Bože, do&nbsp;jakého konce…? K&nbsp;dílu! K&nbsp;dílu!</span></p>
        <p class="chunk" data-nb-ref-number="4" data-nb-words="52" data-nb-chars="290"><span class="idea" data-nb-ref-number="4" id="idea4" data-nb-words="52" data-nb-chars="290">Když se&nbsp;dr. Van Helsing a&nbsp;dr. Seward vrátili od&nbsp;ubohého Renfielda, začali jsme důkladně uvažovat o&nbsp;dalších krocích. Napřed nám dr. Seward sdělil, že&nbsp;v&nbsp;noci sešel s&nbsp;dr. Van Helsingem dolů do&nbsp;pokoje k&nbsp;Renfieldovi a&nbsp;našli ho, jak leží zhroucen na&nbsp;podlaze. Obličej měl samou ránu a&nbsp;vaz zlomený.</span></p>
        <p class="chunk" data-nb-ref-number="5" data-nb-words="182" data-nb-chars="1117"><span class="idea" data-nb-ref-number="5" id="idea5" data-nb-words="182" data-nb-chars="1117">Dr. Seward se&nbsp;zeptal ošetřovatele, který měl službu na&nbsp;chodbě, zda něco slyšel. Ten prohlásil, že&nbsp;právě seděl&nbsp;– přiznal se, že&nbsp;napůl v&nbsp;dřímotě&nbsp;–, když z&nbsp;pokoje zaslechl hlučná slova a&nbsp;nato Renfield několikrát vykřikl: „Panebože! Panebože! Panebože!“ Nato se&nbsp;ozval hluk pádu, a&nbsp;když vběhl do&nbsp;místnosti, ležel už&nbsp;Renfield obličejem na&nbsp;podlaze, tak jak ho&nbsp;viděli oba lékaři. Van Helsing se&nbsp;otázal, zda slyšel „hlasy“ nebo „hlas“; ošetřovatel prohlásil, že&nbsp;vlastně neví. Zpočátku mu&nbsp;prý připadalo, že&nbsp;slyší dva hlasy, ale protože v&nbsp;pokoji nikdo jiný nebyl, musel to&nbsp;zřejmě být jen jeden. Bude-li třeba, je&nbsp;ochoten odpřisáhnout, že&nbsp;slovo „Panebože!“ vykřikl pacient. Když jsme osaměli, upozornil nás dr. Seward, že&nbsp;před ošetřovatelem nechtěl věc dále rozebírat; je&nbsp;přece třeba posoudit otázku soudního ohledání. Vyrukovat s&nbsp;pravdou by&nbsp;vůbec nemělo smysl, stejně by&nbsp;jí&nbsp;nikdo nevěřil. Proto byl toho názoru, že&nbsp;by&nbsp;na&nbsp;podkladě ošetřovatelovy výpovědi mohl v&nbsp;úmrtním listu uvést jako příčinu smrti pád z&nbsp;lůžka. A&nbsp;kdyby snad ohledavač mrtvol na&nbsp;tom trval, došlo by&nbsp;k&nbsp;úřednímu ohledání, a&nbsp;to by&nbsp;nutně vedlo ke&nbsp;stejnému výsledku.</span></p>
        <p class="chunk" data-nb-ref-number="6" data-nb-words="117" data-nb-chars="667"><span class="idea" data-nb-ref-number="6" id="idea6" data-nb-words="117" data-nb-chars="667">Potom jsme začali hovořit o&nbsp;tom, jak budeme dále postupovat. Předně jsme rozhodli, že&nbsp;do&nbsp;všeho opět zasvětíme Minu a&nbsp;vůbec nic&nbsp;– byť sebebolestnějšího&nbsp;– jí&nbsp;už&nbsp;nebudeme zatajovat. Mina s&nbsp;tím souhlasila a&nbsp;pokládala to&nbsp;za&nbsp;rozumné. Dojalo mě, jak je&nbsp;přes své utrpení a&nbsp;hluboké zoufalství statečná. „Nic se&nbsp;mi&nbsp;už&nbsp;nesmí zatajovat,“ prohlásila. „Běda, už&nbsp;jsme toho vytrpěli příliš mnoho. A&nbsp;navíc snad už&nbsp;neexistuje na&nbsp;světě nic, co&nbsp;by&nbsp;mi&nbsp;mohlo způsobit ještě větší bolest, než jakou jsem prožila a&nbsp;než jakou teď prožívám. Cokoli se&nbsp;stane, musí mi&nbsp;to&nbsp;dodat novou naději a&nbsp;novou odvahu!“ Van Helsing se&nbsp;na&nbsp;ni&nbsp;při těchto slovech upřeně zahleděl a&nbsp;znenadání se&nbsp;jí&nbsp;klidně zeptal:</span></p>
        <p class="chunk" data-nb-ref-number="7" data-nb-words="41" data-nb-chars="236"><span class="idea" data-nb-ref-number="7" id="idea7" data-nb-words="41" data-nb-chars="236">„Poslyšte, drahá paní Mino, vy&nbsp;se&nbsp;nebojíte, že? O&nbsp;sebe strach nemáte, ale bojíte se, abyste po&nbsp;tom, co&nbsp;se&nbsp;stalo, neublížila nám všem!“ Tvář jí&nbsp;zvážněla a&nbsp;při odpovědi jí&nbsp;oči zaplály odhodlaností mučednice. „Ach ne! Už&nbsp;jsem se&nbsp;rozhodla!“</span></p>
        <p class="chunk" data-nb-ref-number="8" data-nb-words="28" data-nb-chars="162"><span class="idea" data-nb-ref-number="8" id="idea8" data-nb-words="28" data-nb-chars="162">„K&nbsp;čemu?“ zeptal se&nbsp;laskavě. My&nbsp;jsme mlčeli; každý z&nbsp;nás měl nejasnou představu, co&nbsp;tím myslí. Její odpověď byla přímá a&nbsp;prostá, jako by&nbsp;konstatovala prostý fakt:</span></p>
        <p class="chunk" data-nb-ref-number="9" data-nb-words="23" data-nb-chars="134"><span class="idea" data-nb-ref-number="9" id="idea9" data-nb-words="23" data-nb-chars="134">„Jakmile v&nbsp;sobě zjistím sebemenší náznak toho, že&nbsp;bych mohla ublížit někomu, koho miluji&nbsp;– a&nbsp;budu se&nbsp;velmi pozorně sledovat&nbsp;–, zemru!“</span></p>
        <p class="chunk" data-nb-ref-number="10" data-nb-words="9" data-nb-chars="54"><span class="idea" data-nb-ref-number="10" id="idea10" data-nb-words="9" data-nb-chars="54">„Přece byste si&nbsp;nevzala život?“ zděsil se&nbsp;Van Helsing.</span></p>
        <p class="chunk" data-nb-ref-number="11" data-nb-words="45" data-nb-chars="258"><span class="idea" data-nb-ref-number="11" id="idea11" data-nb-words="45" data-nb-chars="258">„Udělala bych to; pokud by&nbsp;tu&nbsp;ovšem nebyl přítel, který by&nbsp;mě&nbsp;z&nbsp;lásky ušetřil tak velké bolesti a&nbsp;tak zoufalého kroku!“ Přitom se&nbsp;na&nbsp;něho významně podívala. Dosud seděl, ale teď vstal, přistoupil k&nbsp;ní, položil jí&nbsp;ruku na&nbsp;hlavu a&nbsp;slavnostním hlasem prohlásil:</span></p>
        <p class="chunk" data-nb-ref-number="12" data-nb-words="63" data-nb-chars="344"><span class="idea" data-nb-ref-number="12" id="idea12" data-nb-words="63" data-nb-chars="344">„Mé dítě, existuje takový člověk, který by&nbsp;to&nbsp;učinil, kdyby to&nbsp;mělo býti pro vaše dobro. Já&nbsp;sám bych si&nbsp;před Bohem zodpověděl, kdybych vám musel v&nbsp;tu chvíli připravti lehkou smrt, jestliže by&nbsp;to&nbsp;bylo třeba a&nbsp;jestliže by&nbsp;to&nbsp;bylo správné! Jenže, mé&nbsp;dítě…“ a&nbsp;na okamžik nebyl schopen slova. Z&nbsp;hrdla se&nbsp;mu&nbsp;dral vzlyk, potlačil ho&nbsp;však a&nbsp;pokračoval:</span></p>
        <p class="chunk" data-nb-ref-number="13" data-nb-words="159" data-nb-chars="942"><span class="idea" data-nb-ref-number="13" id="idea13" data-nb-words="159" data-nb-chars="942">„Jsou zde ovšem muži, kteří se&nbsp;ochotně postaví mezi smrt a&nbsp;vás. Nesmíte zemříti. Nesmíte zemříti ničí rukou, a&nbsp;nejméně už&nbsp;vlastní. Dokud nebude opravdu mrtev ten, který zkazil váš sladký život, nesmíte zemříti. Jestliže totiž bude stále ještě patřit mezi Neživé, učinila by&nbsp;vás vaše smrt stejnou, jako je&nbsp;on. Nikoli, vy&nbsp;musíte žíti! Musíte bojovati a&nbsp;usilovati o&nbsp;život, i&nbsp;kdyby vám smrt připadala jako bezmezné dobrodiní. Musíte bojovati se&nbsp;zosobněnou Smrtí, ať&nbsp;už&nbsp;k&nbsp;vám přijde v&nbsp;bolesti či&nbsp;radosti, ve&nbsp;dne či&nbsp;v&nbsp;noci, v&nbsp;jistotě nebo nebezpečí! Jménem vaší nesmrtelné duše vás zapřísahám, abyste nezemřela, a&nbsp;dokonce abyste ani nemyslela na&nbsp;smrt, dokud toto velké zlo nebude zažehnáno!“ Má&nbsp;drahá Mina strašlivě zbledla a&nbsp;začala se&nbsp;chvět a&nbsp;třást, tak jako se&nbsp;chvěje a&nbsp;třese osika při sebemenším vánku. Všichni jsme mlčeli; nedalo se&nbsp;nic dělat. Za&nbsp;chvíli se&nbsp;trochu uklidnila, obrátila se, vztáhla k&nbsp;němu ruku, a&nbsp;něžně, ale ach, tak smutně řekla:</span></p>
        <p class="chunk" data-nb-ref-number="14" data-nb-words="97" data-nb-chars="568"><span class="idea" data-nb-ref-number="14" id="idea14" data-nb-words="97" data-nb-chars="568">„Slibuji vám, drahý příteli, že&nbsp;pokud mě&nbsp;Bůh ponechá naživu, budu se&nbsp;o&nbsp;to snažit tak dlouho, dokud milostivě nezpůsobí, abych byla zbavena této hrůzy.“ Byla tak upřímná a&nbsp;statečná, že&nbsp;jsme všichni nabrali sílu pro další práci a&nbsp;oběti a&nbsp;začali diskutovat o&nbsp;budoucím postupu. Řekl jsem jí, že&nbsp;si&nbsp;může přečíst všechny listiny uložené v&nbsp;sejfu i&nbsp;samozřejmě všechny listiny a&nbsp;deníky a&nbsp;válečky, které budou napsány a&nbsp;namluveny, a&nbsp;že má&nbsp;tak jako dříve vést přesné záznamy. Vyhlídka na&nbsp;práci ji&nbsp;potěšila&nbsp;– pokud lze slovo „potěšila“ použít ve&nbsp;spojení s&nbsp;tak ponurou záležitostí.</span></p>
        <p class="chunk" data-nb-ref-number="15" data-nb-words="16" data-nb-chars="98"><span class="idea" data-nb-ref-number="15" id="idea15" data-nb-words="16" data-nb-chars="98">Van Helsing už&nbsp;jako obvykle všechno napřed zvážil a&nbsp;měl již připraven přesný postup naší činnosti.</span></p>
        <p class="chunk" data-nb-ref-number="16" data-nb-words="368" data-nb-chars="2240"><span class="idea" data-nb-ref-number="16" id="idea16" data-nb-words="368" data-nb-chars="2240">„Snad bylo opravdu správné,“ prohlásil, „že jsme se&nbsp;po&nbsp;návštěvě Carfaxu na&nbsp;své poradě dohodli nic nedělati s&nbsp;těmi bednami hlíny, které tam leží. Kdybychom s&nbsp;nimi byli nějak naložili, byl by&nbsp;hrabě uhádl náš záměr a&nbsp;bezpochyby by&nbsp;už&nbsp;byl předem učinil taková opatření, aby u&nbsp;ostatních beden zmařil naše úsilí. Teď ovšem naše úmysly nezná. Ba&nbsp;víc, s&nbsp;veškerou pravděpodobností ani netuší, že&nbsp;máme v&nbsp;rukou prostředek, kterým můžeme jeho úkryty zneškodniti, aby jich už&nbsp;nemohl víc použíti. Víme teď už&nbsp;mnohem více o&nbsp;tom, kde všude jsou rozmístěny, a&nbsp;po prohlídce domu na&nbsp;Piccadilly snad najdeme i&nbsp;ty poslední. Dnešek je&nbsp;tedy náš a&nbsp;v&nbsp;něm spočívá naše naděje. Slunce, které dnes ráno vzešlo nad naším zármutkem, nás bude chrániti po&nbsp;celý den. Dokud dnes večer nezapadne, musí onen netvor zachovati podobu, kterou má&nbsp;teď. Je&nbsp;spoután omezeními danými jeho lidskou schránkou. Nemůže se&nbsp;rozplynouti v&nbsp;řídký vzduch nebo zmizeti škvírami, štěrbinami či&nbsp;trhlinami. Jestliže chce projíti dveřmi, musí je&nbsp;otevříti jako každý smrtelník. Takže dnešek nám poslouží k&nbsp;tomu, abychom vyhledali všechny jeho skrýše a&nbsp;zneškodnili je. I&nbsp;když ho&nbsp;ještě nechytíme a&nbsp;nezničíme, zaženeme ho&nbsp;alespoň někam do&nbsp;pasti, kde ho&nbsp;zanedlouho určitě chytíme a&nbsp;zničíme.“ Tu&nbsp;jsem prudce vstal, neboť jsem se&nbsp;nemohl smířit s&nbsp;myšlenkou, že&nbsp;naprázdno míjejí minuty a&nbsp;vteřiny tak důležité pro Minin život a&nbsp;štěstí. Vždyť místo mluvení bychom už&nbsp;měli jednat! Jenže Van Helsing varovně zvedl prst. „Nikoli, příteli Jonathane. Tady platí přísloví: ‚Dvakrát měř, jednou řež!‘ Až&nbsp;nastane čas, budeme jednati, a&nbsp;to neobyčejně rychle. Přemýšlejte však! S&nbsp;veškerou pravděpodobností je&nbsp;klíč k&nbsp;situaci v&nbsp;onom domě na&nbsp;Piccadilly. Hrabě může vlastniti mnoho domů. O&nbsp;nich bude míti kupní smlouvy, klíče a&nbsp;leccos jiného. Bude míti dopisní papíry, na&nbsp;které píše, bude míti šekové knížky. Jistě má&nbsp;někde uloženy nejrůznější věci; a&nbsp;proč by&nbsp;je&nbsp;všechny neměl tam, ve&nbsp;středu města, kde není rušen, kam může vejíti předním nebo zadním vchodem v&nbsp;kteroukoli hodinu, kdy si&nbsp;ho&nbsp;v&nbsp;pouličním ruchu nikdo nevšimne! Půjdeme tam a&nbsp;ten dům prohledáme. Až&nbsp;zjistíme, co&nbsp;v&nbsp;něm je&nbsp;uloženo, učiníme to, co&nbsp;náš přítel Arthur ve&nbsp;své lovecké hantýrce nazývá ‚ucpat noru‘, a&nbsp;našeho starého lišáka dopadneme. Nemám snad pravdu?“</span></p>
        <p class="chunk" data-nb-ref-number="17" data-nb-words="17" data-nb-chars="112"><span class="idea" data-nb-ref-number="17" id="idea17" data-nb-words="17" data-nb-chars="112">„Proč tedy nevyrazit ihned?“ naléhal jsem. „Maříme cenný čas!“ Profesor se&nbsp;ani nepohnul, jenom se&nbsp;prostě otázal:</span></p>
        <p class="chunk" data-nb-ref-number="18" data-nb-words="9" data-nb-chars="48"><span class="idea" data-nb-ref-number="18" id="idea18" data-nb-words="9" data-nb-chars="48">„A&nbsp;jak se&nbsp;do&nbsp;toho domu na&nbsp;Piccadilly dostaneme?“</span></p>
        <p class="chunk" data-nb-ref-number="19" data-nb-words="9" data-nb-chars="61"><span class="idea" data-nb-ref-number="19" id="idea19" data-nb-words="9" data-nb-chars="61">„Jakkoli!“ zvolal jsem. „Bude-li třeba, tak se&nbsp;tam vloupáme!“</span></p>
        <p class="chunk" data-nb-ref-number="20" data-nb-words="10" data-nb-chars="42"><span class="idea" data-nb-ref-number="20" id="idea20" data-nb-words="10" data-nb-chars="42">„A&nbsp;co vaše policie&nbsp;– kde bude a&nbsp;co řekne?“</span></p>
        <p class="chunk" data-nb-ref-number="21" data-nb-words="21" data-nb-chars="125"><span class="idea" data-nb-ref-number="21" id="idea21" data-nb-words="21" data-nb-chars="125">Zarazil jsem se, ale současně jsem si&nbsp;uvědomil, že&nbsp;pokud zdržuje, má&nbsp;k&nbsp;tomu pádný důvod. Prohlásil jsem proto co&nbsp;nejklidněji:</span></p>
        <p class="chunk" data-nb-ref-number="22" data-nb-words="10" data-nb-chars="63"><span class="idea" data-nb-ref-number="22" id="idea22" data-nb-words="10" data-nb-chars="63">„Nečekejte déle, než je&nbsp;třeba. Víte přece, jaká muka zakouším.“</span></p>
        <p class="chunk" data-nb-ref-number="23" data-nb-words="56" data-nb-chars="320"><span class="idea" data-nb-ref-number="23" id="idea23" data-nb-words="56" data-nb-chars="320">„Vždyť to&nbsp;vím, hochu, a&nbsp;určitě nechci vaši úzkost zvyšovati. Uva­žujte však, co&nbsp;můžeme dělati, dokud nebude všude plno lidí? Teprve pak nastane náš čas. Lámal jsem si&nbsp;tím hlavu a&nbsp;dospěl jsem k&nbsp;názoru, že&nbsp;nejprostší způsob je&nbsp;ten nejlepší. My&nbsp;se&nbsp;tedy chceme dostati do&nbsp;toho domu, ale nemáme žádný klíč, že?“ Přikývl jsem.</span></p>
        <p class="chunk" data-nb-ref-number="24" data-nb-words="27" data-nb-chars="151"><span class="idea" data-nb-ref-number="24" id="idea24" data-nb-words="27" data-nb-chars="151">„Představte si&nbsp;teď, že&nbsp;vy&nbsp;byste byl vlastníkem domu a&nbsp;nemohl byste se&nbsp;do&nbsp;něho dostati; a&nbsp;kdyby se&nbsp;vám tam nechtělo vniknouti násilím, co&nbsp;byste udělal?“</span></p>
        <p class="chunk" data-nb-ref-number="25" data-nb-words="13" data-nb-chars="84"><span class="idea" data-nb-ref-number="25" id="idea25" data-nb-words="13" data-nb-chars="84">„Sehnal bych spolehlivého zámečníka a&nbsp;uložil mu, aby mi&nbsp;ten zámek otevřel paklíčem.“</span></p>
        <p class="chunk" data-nb-ref-number="26" data-nb-words="8" data-nb-chars="42"><span class="idea" data-nb-ref-number="26" id="idea26" data-nb-words="8" data-nb-chars="42">„A&nbsp;zasáhla by&nbsp;v&nbsp;tom případě vaše policie?“</span></p>
        <p class="chunk" data-nb-ref-number="27" data-nb-words="11" data-nb-chars="71"><span class="idea" data-nb-ref-number="27" id="idea27" data-nb-words="11" data-nb-chars="71">„Kdepak! Museli by&nbsp;ovšem vědět, že&nbsp;ten chlapík vykonával řádný příkaz.“</span></p>
        <p class="chunk" data-nb-ref-number="28" data-nb-words="284" data-nb-chars="1658"><span class="idea" data-nb-ref-number="28" id="idea28" data-nb-words="284" data-nb-chars="1658">Van Helsing na&nbsp;mě&nbsp;pronikavě pohlédl. „Nuže, jediným problémem je&nbsp;tedy svědomí toho, kdo dá&nbsp;příkaz, a&nbsp;názor vaší policie, zda onen člověk má&nbsp;čisté svědomí, či&nbsp;nikoli. Vaši policisté jsou zřejmě lidé horliví a&nbsp;zběhlí&nbsp;– ach, tak zběhlí&nbsp;– v&nbsp;umění viděti lidem do&nbsp;žaludku, jestliže se&nbsp;pletou do&nbsp;takových záležitostí! Ne, ne, příteli Jonathane, v&nbsp;tomhle vašem Londýně nebo v&nbsp;kterémkoli velkoměstě si&nbsp;můžete dát klidně odemknouti dveře stovek prázdných domů, a&nbsp;pokud to&nbsp;zařídíte tak, jak to&nbsp;správně má&nbsp;býti, a&nbsp;v&nbsp;době, kdy se&nbsp;takové věci správně zařizují, nikdo nezasáhne. Četl jsem kdysi o&nbsp;pánovi, který vlastnil v&nbsp;Londýně překrásný dům, a&nbsp;když odjel přes léto do&nbsp;Švýcarska a&nbsp;dům zamkl, přišel jakýsi pobuda, vylomil zadní okno a&nbsp;vnikl dovnitř. Potom otevřel okenice a&nbsp;přímo před očima policie vcházel předními dveřmi do&nbsp;domu a&nbsp;vycházel z&nbsp;něho. Nato dal uspořádati v&nbsp;domě dražbu, poslal oznámení do&nbsp;novin, na&nbsp;domě vyvěsil velkou tabuli, a&nbsp;když nastal den dražby, prodala jedna známá dražební firma všechen majetek, který patřil vlastníkovi domu. Ten pobuda pak zašel za&nbsp;stavitelem a&nbsp;dům mu&nbsp;prodal. Dohodl s&nbsp;ním, že&nbsp;ho&nbsp;do&nbsp;určité lhůty strhne a&nbsp;materiál odveze. A&nbsp;vaše policie s&nbsp;ostatními úřady mu&nbsp;všemožně pomáhaly. Když se&nbsp;ten majitel vrátil ze&nbsp;své švýcarské dovolené, našel na&nbsp;místě, kde stál jeho dům, jen prázdnou parcelu. To&nbsp;všechno bylo provedeno <em>en règle</em>, a&nbsp;my při své práci také provedeme všechno <em>en règle</em>. Nepůjdeme tam příliš brzy, aby si&nbsp;strážník, který má&nbsp;v&nbsp;té době jistě čas na&nbsp;přemýšlení, nemyslil, že&nbsp;se&nbsp;děje něco nekalého. Půjdeme tam teprve po&nbsp;desáté hodině, kdy už&nbsp;je&nbsp;na&nbsp;ulicích plno lidí a&nbsp;kdy bychom my, býti majitelé domu, takovou věc provedli.“</span></p>
        <p class="chunk" data-nb-ref-number="29" data-nb-words="23" data-nb-chars="138"><span class="idea" data-nb-ref-number="29" id="idea29" data-nb-words="23" data-nb-chars="138">Musel jsem uznat, že&nbsp;má&nbsp;pravdu, a&nbsp;Minin zoufalý výraz se&nbsp;trochu vyjasnil; z&nbsp;tak dobře míněné rady prýštila naděje. Van Helsing pokračoval:</span></p>
        <p class="chunk" data-nb-ref-number="30" data-nb-words="32" data-nb-chars="187"><span class="idea" data-nb-ref-number="30" id="idea30" data-nb-words="32" data-nb-chars="187">„Jakmile se&nbsp;octneme uvnitř, nalezneme tam možná další stopy. Rozhodně tam jeden z&nbsp;nás může zůstati, zatímco se&nbsp;ostatní vypraví do&nbsp;míst, kde budou další bedny&nbsp;– do&nbsp;Bermondsey a&nbsp;Mile Endu.“</span></p>
        <p class="chunk" data-nb-ref-number="31" data-nb-words="22" data-nb-chars="144"><span class="idea" data-nb-ref-number="31" id="idea31" data-nb-words="22" data-nb-chars="144">Lord Godalming vstal. „Tady bych snad mohl pomoci. Zatelegrafuji svým lidem, aby poslali koně a&nbsp;kočáry tam, kde jich budeme nejvíce potřebovat.“</span></p>
        <p class="chunk" data-nb-ref-number="32" data-nb-words="74" data-nb-chars="431"><span class="idea" data-nb-ref-number="32" id="idea32" data-nb-words="74" data-nb-chars="431">„Podívej se, kamaráde,“ oslovil ho&nbsp;Morris, „je to&nbsp;báječný nápad mít všechno připraveno, ale jenom pro případ, že&nbsp;si&nbsp;člověk chce někam vyjet. Ale nemyslíš si, že&nbsp;by&nbsp;ten tvůj nóbl kočár s&nbsp;šlechtickým znakem vyvolal v&nbsp;zapadlých uličkách Walworthu nebo Mile Endu větší pozornost, než by&nbsp;se&nbsp;nám hodilo? Podle mého bychom pro cesty na&nbsp;jih nebo východ od&nbsp;Londýna měli použít drožky, a&nbsp;dokonce je&nbsp;nechat čekat kousek od&nbsp;míst, kam půjdeme.“</span></p>
        <p class="chunk" data-nb-ref-number="33" data-nb-words="34" data-nb-chars="197"><span class="idea" data-nb-ref-number="33" id="idea33" data-nb-words="34" data-nb-chars="197">„Přítel Quincey má&nbsp;pravdu!“ souhlasil profesor. „Má otevřenou hlavu, jak se&nbsp;u&nbsp;vás říká. To, co&nbsp;máme v&nbsp;úmyslu, je&nbsp;obtížná věc, a&nbsp;pokud tomu lze zabrániti, nechceme, aby nás při tom někdo pozoroval.“</span></p>
        <p class="chunk" data-nb-ref-number="34" data-nb-words="96" data-nb-chars="535"><span class="idea" data-nb-ref-number="34" id="idea34" data-nb-words="96" data-nb-chars="535">Mina projevovala o&nbsp;všechno rostoucí zájem. Byl jsem rád, že&nbsp;jí&nbsp;naléhavost celého případu pomáhá alespoň na&nbsp;čas zapomenout na&nbsp;hrůzný noční zážitek. Byla velmi, velmi bledá&nbsp;– téměř přízračné bledá, a&nbsp;tak vyzáblá, že&nbsp;se&nbsp;jí&nbsp;vyhrnuly rty a&nbsp;obnažily zuby. Raději jsem se&nbsp;jí&nbsp;o&nbsp;tom ani nezmínil, zbytečně bych ji&nbsp;zarmoutil, ale krev mi&nbsp;ztuhla v&nbsp;žilách při představě, co&nbsp;se&nbsp;stalo s&nbsp;ubohou Lucy, když jí&nbsp;hrabě vysál krev. Zatím však jsem neměl pocit, že&nbsp;by&nbsp;se&nbsp;Mině zuby zaostřovaly; uplynulo ovšem jen málo času, a&nbsp;kdoví co&nbsp;zlého nás ještě čeká.</span></p>
        <p class="chunk" data-nb-ref-number="35" data-nb-words="75" data-nb-chars="431"><span class="idea" data-nb-ref-number="35" id="idea35" data-nb-words="75" data-nb-chars="431">Když jsme uvažovali o&nbsp;sledu svých akcí a&nbsp;rozdělení sil, vyskytly se&nbsp;nové pochybnosti. Nakonec jsme se&nbsp;shodli, že&nbsp;ještě před odjezdem na&nbsp;Piccadilly bychom měli zneškodnit to&nbsp;Draculovo útočiště, které je&nbsp;nejblíže. Kdyby tomu snad měl přijít příliš brzy na&nbsp;kloub, už&nbsp;bychom stejně měli v&nbsp;naší ničivé práci náskok; a&nbsp;kdyby se&nbsp;tam snad dostavil v&nbsp;lidské podobě a&nbsp;v&nbsp;době, kdy je&nbsp;vlastně nejslabší, snad bychom se&nbsp;s&nbsp;ním mohli i&nbsp;vypořádat!</span></p>
        <p class="chunk" data-nb-ref-number="36" data-nb-words="259" data-nb-chars="1575"><span class="idea" data-nb-ref-number="36" id="idea36" data-nb-words="259" data-nb-chars="1575">Pokud jde o&nbsp;rozdělení sil, navrhl profesor, abychom se&nbsp;po&nbsp;návštěvě Carfaxu všichni společně odebrali do&nbsp;domu na&nbsp;Piccadilly; tam bych zůstal s&nbsp;oběma lékaři a&nbsp;lord Godalming s&nbsp;Quinceym by&nbsp;mezitím vyhledali úkryty ve&nbsp;Walworthu a&nbsp;Mile Endu a&nbsp;zneškodnili je. Profesor upozornil, že&nbsp;je&nbsp;možné, byť i&nbsp;nepravděpodobné, že&nbsp;by&nbsp;se&nbsp;hrabě během dne objevil v&nbsp;domě na&nbsp;Piccadilly, a&nbsp;v&nbsp;tom případě bychom se&nbsp;s&nbsp;ním mohli utkat přímo na&nbsp;místě. Je&nbsp;rozhodně třeba, abychom nad ním měli přesilu. Proti tomuto plánu jsem ostře protestoval, alespoň pokud šlo o&nbsp;mou účast, protože jsem hodlal zůstat zde a&nbsp;chránit Minu. Myslel jsem, že&nbsp;se&nbsp;nedám ničím zviklat, ale Mina s&nbsp;mými námitkami nesouhlasila. Prohlásila, že&nbsp;může dojít k&nbsp;situaci, kdy bude třeba mých právnických znalostí; že&nbsp;mezi dokumenty hraběte Draculy se&nbsp;třeba najde nějaké vodítko, které bych mohl rozluštit právě na&nbsp;základě svých transylvánských zkušeností. A&nbsp;navíc prý bude třeba nasadit všechny síly, abychom zmohli nadpřirozenou moc hraběte. Mina trvala pevně na&nbsp;svém a&nbsp;mně nezbylo než ustoupit; prohlásila totiž, že&nbsp;<em>její</em> poslední nadějí je, abychom všichni postupovali společně. „Já sama se&nbsp;ničeho nebojím,“ tvrdila. „Nic horšího mě&nbsp;potkat nemohlo; a&nbsp;ať už&nbsp;se&nbsp;stane cokoli, rozhodně z&nbsp;toho budu moci čerpat alespoň trochu naděje nebo útěchy. Běž, můj manželi! Zachce-li se&nbsp;Bohu, ochrání mě&nbsp;právě tak spolehlivě, zůstanu-li zde sama, jako kdyby tu&nbsp;byl někdo se&nbsp;mnou.“ Okamžitě jsem tedy vstal a&nbsp;zvolal: „Ve jménu božím, vydejme se&nbsp;tedy ihned na&nbsp;cestu, ať&nbsp;už&nbsp;neztrácíme čas! Hrabě by&nbsp;mohl přijít na&nbsp;Piccadilly dříve, než se&nbsp;domníváme.“</span></p>
        <p class="chunk" data-nb-ref-number="37" data-nb-words="7" data-nb-chars="43"><span class="idea" data-nb-ref-number="37" id="idea37" data-nb-words="7" data-nb-chars="43">„Nikoli!“ řekl Van Helsing a&nbsp;pozdvihl ruku.</span></p>
        <p class="chunk" data-nb-ref-number="38" data-nb-words="2" data-nb-chars="10"><span class="idea" data-nb-ref-number="38" id="idea38" data-nb-words="2" data-nb-chars="10">„Proč ne?“</span></p>
        <p class="chunk" data-nb-ref-number="39" data-nb-words="17" data-nb-chars="111"><span class="idea" data-nb-ref-number="39" id="idea39" data-nb-words="17" data-nb-chars="111">„Nezapomeňte přece,“ poznamenal, a&nbsp;dokonce se&nbsp;přitom pousmál, „že na&nbsp;dnešek důkladně hodoval a&nbsp;jistě si&nbsp;pospí!“</span></p>
        <p class="chunk" data-nb-ref-number="40" data-nb-words="203" data-nb-chars="1183"><span class="idea" data-nb-ref-number="40" id="idea40" data-nb-words="203" data-nb-chars="1183">Mohl jsem snad na&nbsp;to&nbsp;zapomenout? Což někdy na&nbsp;to&nbsp;zapomenu, cožpak mohu? Může snad někdo z&nbsp;nás na&nbsp;ten hrůzný výjev vůbec zapomenout? Mina se&nbsp;ze&nbsp;všech sil snažila ovládnout, ale nakonec ji&nbsp;bolest přece jen přemohla, obličej si&nbsp;zakryla rukama a&nbsp;rozeštkala se; celá se&nbsp;přitom chvěla. Van Helsing jí&nbsp;určitě nechtěl připomenout ten strašný zážitek, jenom při svých úvahách zcela zapomněl na&nbsp;ni&nbsp;a&nbsp;na její úlohu v&nbsp;celé záležitosti. Sotva si&nbsp;uvědomil, co&nbsp;vlastně řekl, zhrozil se&nbsp;své bezmyšlenkovitosti a&nbsp;pokusil se&nbsp;Minu uklidnit. „Ach, paní Mino, drahá, drahá paní Mino, proč jsem jenom já, kdo vás tak hluboce ctím, mohl říci něco tak neodpustitelného? Tyhle staré hloupé rty a&nbsp;tahle stará hloupá hlava si&nbsp;to&nbsp;sice nezasluhují, ale jistě na&nbsp;to&nbsp;zapomenete, že?“ Při těchto slovech se&nbsp;jí&nbsp;hluboce uklonil, Mina ho&nbsp;uchopila za&nbsp;ruce, pohlédla na&nbsp;něho závojem slz a&nbsp;chraptivě pravila: „Ne, nezapomenu, na&nbsp;něco takového bych ani nikdy nemohla zapomenout. Ale současně je&nbsp;s&nbsp;tím v&nbsp;mé mysli nerozlučně spjata tak dojemná vzpomínka na&nbsp;vás, že&nbsp;bych nic z&nbsp;toho ani nechtěla vypudit z&nbsp;mysli. A&nbsp;teď už&nbsp;byste měli co&nbsp;nejdříve odejít. Snídaně je&nbsp;připravena a&nbsp;musíme se&nbsp;pořádně najíst, abychom měli dost sil.“</span></p>
        <p class="chunk" data-nb-ref-number="41" data-nb-words="27" data-nb-chars="161"><span class="idea" data-nb-ref-number="41" id="idea41" data-nb-words="27" data-nb-chars="161">Byla to&nbsp;zvláštní snídaně. Snažili jsme se&nbsp;být veselí a&nbsp;navzájem se&nbsp;povzbuzovat. Mina byla z&nbsp;nás nejveselejší a&nbsp;nejbujařejší. Po&nbsp;snídani Van Helsing vstal a&nbsp;řekl:</span></p>
        <p class="chunk" data-nb-ref-number="42" data-nb-words="118" data-nb-chars="734"><span class="idea" data-nb-ref-number="42" id="idea42" data-nb-words="118" data-nb-chars="734">„A&nbsp;teď, drazí přátelé, se&nbsp;vypravíme na&nbsp;naši nebezpečnou výpravu. Doufám, že&nbsp;jsme všichni vyzbrojeni tak, jako jsme byli onu noc, kdy jsme poprvé vnikli do&nbsp;úkrytu našeho nepřítele. Jsme vyzbrojeni proti jeho útokům jak nadpřirozeným, tak fyzickým?“ Všichni jsme přisvědčili. „To je&nbsp;tedy v&nbsp;pořádku. Vy, paní Mino, jste tady rozhodně do&nbsp;západu slunce v&nbsp;<em>úplném</em> bezpečí. Vrátíme se&nbsp;stejně ještě dříve, jestliže… Vrátíme se! Ale dříve, než odejdu, musím míti jistotu, že&nbsp;jste dokonale vyzbrojena proti fyzickému útoku. Když jste sešla dolů, rozmístil jsem ve&nbsp;vašem pokoji předměty, které už&nbsp;znáte, tak, aby nemohl vejít. A&nbsp;nyní mi&nbsp;dovolte, abych ochránil vás samu. Dotýkám se&nbsp;vašeho čela tímto kouskem svěcené hostie ve&nbsp;jménu Otce, Syna i…“</span></p>
        <p class="chunk" data-nb-ref-number="43" data-nb-words="98" data-nb-chars="628"><span class="idea" data-nb-ref-number="43" id="idea43" data-nb-words="98" data-nb-chars="628">Vtom se&nbsp;ozval hrůzný výkřik. Nám všem ztuhla krev v&nbsp;žilách. Jakmile Van Helsing přiložil hostii Mině k&nbsp;čelu, tu&nbsp;jí&nbsp;hostie sežehla maso, jako by&nbsp;to&nbsp;byl kousek žhavého železa. Stejně rychle, jak nervy zareagovaly na&nbsp;utrpěnou bolest, zaznamenal i&nbsp;Minin mozek význam této skutečnosti; obojí ji&nbsp;tak přemohlo, že&nbsp;přetažená nervová soustava našla východisko ve&nbsp;strašném výkřiku. Její myšlenky se&nbsp;však neprodleně změnily ve&nbsp;slova. Ozvěna výkřiku ještě nedozněla, a&nbsp;už se&nbsp;dostavila reakce; Mina klesla v&nbsp;zoufalém pokoření na&nbsp;kolena, shrnula si&nbsp;překrásné vlasy přes obličej gestem, jakým se&nbsp;kdysi malomocní zastírali pláštěm, a&nbsp;zakvílela:</span></p>
        <p class="chunk" data-nb-ref-number="44" data-nb-words="91" data-nb-chars="532"><span class="idea" data-nb-ref-number="44" id="idea44" data-nb-words="91" data-nb-chars="532">„Nečistá! Nečistá! I&nbsp;Všemohoucí se&nbsp;štítí mého poskvrněného těla! Tohle znamení hanby budu muset nést na&nbsp;čele až&nbsp;do&nbsp;soudného dne!“ Všichni strnuli. Zdrcen bezmocným zármutkem jsem k&nbsp;ní přiskočil, pevně ji&nbsp;sevřel do&nbsp;náruče a&nbsp;tiskl k&nbsp;sobě. Několik minut nám tloukla zkormoucená srdce v&nbsp;jediném souzvuku a&nbsp;naši přátelé odvrátili oči, z&nbsp;nichž jim tiše kanuly slzy. Van Helsing se&nbsp;za&nbsp;chvíli otočil a&nbsp;vážně, tak vážně, až&nbsp;jsem se&nbsp;nemohl ubránit pocitu, že&nbsp;se&nbsp;mu&nbsp;dostalo vnuknutí shůry a&nbsp;prohlašuje něco, k&nbsp;čemu dostal popud z&nbsp;nebe, pravil:</span></p>
        <p class="chunk" data-nb-ref-number="45" data-nb-words="149" data-nb-chars="829"><span class="idea" data-nb-ref-number="45" id="idea45" data-nb-words="149" data-nb-chars="829">„Snad opravdu budete muset nésti toto znamení tak dlouho, dokud Bůh uzná za&nbsp;vhodné, ale na&nbsp;soudný den zajisté odškodní svá dítka za&nbsp;všechna pozemská příkoří, která na&nbsp;ně&nbsp;složil. Drahá, předrahá paní Mino, kéž by&nbsp;nám, kdo vás milujeme, bylo dopřáno tam býti a&nbsp;spatřiti, jak mizí tato rudá jizva, toto znamení boží vědomosti o&nbsp;tom, co&nbsp;se&nbsp;událo, a&nbsp;jak vaše čelo bude opět stejně čisté jako vaše srdce, jež tak dobře známe. Tak určitě, jako že&nbsp;žijeme, zmizí tato jizva, až&nbsp;Bůh uzná za&nbsp;vhodné sejmouti z&nbsp;nás břímě, které nás tolik tíží. Do&nbsp;té&nbsp;doby však musíme nésti svůj kříž, stejně jako Jeho syn to&nbsp;učinil, poslušen Jeho vůle. Možná že&nbsp;jsme vyvolenými nástroji Jeho milosti a&nbsp;na Jeho příkaz se&nbsp;povznášíme tak jako Jeho syn k&nbsp;výšinám ranami a&nbsp;hanbou, slzami a&nbsp;krví, nejistotami a&nbsp;strachem a&nbsp;prostě vším, co&nbsp;odlišuje Boha od&nbsp;člověka.“</span></p>
        <p class="chunk" data-nb-ref-number="46" data-nb-words="85" data-nb-chars="461"><span class="idea" data-nb-ref-number="46" id="idea46" data-nb-words="85" data-nb-chars="461">Z&nbsp;jeho slov tryskala naděje a&nbsp;útěcha a&nbsp;směřovala k&nbsp;tomu, abychom se&nbsp;smířili s&nbsp;osudem. Mina i&nbsp;já jsme to&nbsp;vycítili, bezděčně jsme každý chopili starce za&nbsp;ruku, sklonili se&nbsp;nad ní&nbsp;a&nbsp;políbili ji. Pak jsme všichni beze slova poklekli a&nbsp;držíce se&nbsp;za&nbsp;ruce přísahali jsme si&nbsp;věrnost. My&nbsp;muži jsme slíbili, že&nbsp;sejmeme smuteční závoj z&nbsp;hlavy té, kterou každý z&nbsp;nás svým způsobem miluje, a&nbsp;prosili jsme Boha, aby nám pomáhal a&nbsp;radil při těžkém úkolu, který leží před námi.</span></p>
        <p class="chunk" data-nb-ref-number="47" data-nb-words="23" data-nb-chars="126"><span class="idea" data-nb-ref-number="47" id="idea47" data-nb-words="23" data-nb-chars="126">Nastal čas k&nbsp;odchodu. Rozloučil jsem se&nbsp;tedy s&nbsp;Minou; na&nbsp;toto rozloučení ani jeden z&nbsp;nás do&nbsp;smrti nezapomene. Pak jsme odešli.</span></p>
        <p class="chunk" data-nb-ref-number="48" data-nb-words="65" data-nb-chars="389"><span class="idea" data-nb-ref-number="48" id="idea48" data-nb-words="65" data-nb-chars="389">V&nbsp;jednom jsem pojal pevné rozhodnutí: když zjistíme, že&nbsp;se&nbsp;Mina nakonec přece jen bude muset stát upírem, neodejde do&nbsp;této neznámé a&nbsp;strašné země sama. Z&nbsp;mého postoje si&nbsp;lze zřejmě vysvětlit, proč za&nbsp;dávných dob měl jeden upír vždy tolik druhů. Neboť stejně jako jejich odporná těla mohou spočinout pouze v&nbsp;posvěcené půdě, stávala se&nbsp;i&nbsp;nejsvětější láska verbířem pro jejich přízračné řady.</span></p>
        <p class="chunk" data-nb-ref-number="49" data-nb-words="85" data-nb-chars="540"><span class="idea" data-nb-ref-number="49" id="idea49" data-nb-words="85" data-nb-chars="540">Do&nbsp;Carfaxu jsme vnikli bez obtíží a&nbsp;všechno jsme našli ve&nbsp;stej­ném stavu jako poprvé. Bylo téměř neuvěřitelné, že&nbsp;tak prozaické prostředí, plné špíny, prachu a&nbsp;rozkladu, dokázalo vyvolat takové obavy, jaké jsme teď pocítili. Těžko bychom byli dokázali uskutečnit své předsevzetí, kdybychom se&nbsp;už&nbsp;nebyli pevně rozhodli a&nbsp;neponoukaly nás hrůzné vzpomínky. V&nbsp;domě jsme nenašli žádné listiny ani důkazy, že&nbsp;by&nbsp;tu&nbsp;byl hrabě dlel. Velké bedny ve&nbsp;staré kapli vypadaly stejně jako minule. Jak jsme před nimi stáli, prohlásil Van Helsing slavnostně:</span></p>
        <p class="chunk" data-nb-ref-number="50" data-nb-words="113" data-nb-chars="707"><span class="idea" data-nb-ref-number="50" id="idea50" data-nb-words="113" data-nb-chars="707">„A&nbsp;nyní, přátelé, nás tu&nbsp;čeká povinnost. Musíme zneškodniti tuto hlínu, posvěcenou posvátnými vzpomínkami, kterou přivezl z&nbsp;tak daleké země pro tak hanebný účel. Tuto hlínu si&nbsp;vybral proto, že&nbsp;je&nbsp;posvátná. A&nbsp;my ho&nbsp;porazíme vlastní zbraní, protože ji&nbsp;učiníme ještě posvátnější. Byla zasvěcena k&nbsp;užitku člověka, nyní ji&nbsp;zasvětíme Bohu.“ Při těchto slovech vytáhl z&nbsp;brašny šroubovák a&nbsp;dláto a&nbsp;za krátkou chvíli odklopil víko první bedny. Hlína páchla zatuchle a&nbsp;hnilobně, jenže my&nbsp;jsme to&nbsp;ani nevnímali, protože celá naše pozornost se&nbsp;soustředila na&nbsp;profesora. Ten vytáhl z&nbsp;krabičky kousek hostie, s&nbsp;posvátnou úctou ho&nbsp;položil na&nbsp;hlínu, víko znovu přiklopil a&nbsp;začal je&nbsp;přišroubovávat. Pomáhali jsme mu&nbsp;při tom.</span></p>
        <p class="chunk" data-nb-ref-number="51" data-nb-words="27" data-nb-chars="156"><span class="idea" data-nb-ref-number="51" id="idea51" data-nb-words="27" data-nb-chars="156">Postupně jsme tak naložili i&nbsp;s&nbsp;ostatními bednami a&nbsp;navenek jsme je&nbsp;nechali v&nbsp;takovém stavu, v&nbsp;jakém jsme je&nbsp;našli; ovšem každá teď obsahovala kousek hostie.</span></p>
        <p class="chunk" data-nb-ref-number="52" data-nb-words="128" data-nb-chars="744"><span class="idea" data-nb-ref-number="52" id="idea52" data-nb-words="128" data-nb-chars="744">Když jsme za&nbsp;sebou zavřeli dveře, prohlásil profesor slavnostně: „Část je&nbsp;tedy již vykonána. Jestliže budeme stejně úspěšní i&nbsp;v&nbsp;dalším díle, pak snad dopadne zář zapadajícího slunce na&nbsp;čelo paní Miny, které již bude bílé jako slonovina a&nbsp;bez poskvrny!“ Z&nbsp;louky, přes kterou jsme šli k&nbsp;nádraží na&nbsp;vlak, bylo vidět průčelí ústavu. Upřeně jsem se&nbsp;tam zahleděl a&nbsp;v&nbsp;okně našeho pokoje jsem spatřil Minu. Zamával jsem jí&nbsp;a&nbsp;několikrát pokynul hlavou na&nbsp;znamení, že&nbsp;jsme se&nbsp;své práce zhostili úspěšně. Přikývla mi&nbsp;v&nbsp;odpověď a&nbsp;dala mi&nbsp;tak najevo, že&nbsp;mi&nbsp;porozuměla. Naposledy jsem ji&nbsp;zahlédl ve&nbsp;chvíli, kdy mi&nbsp;kynula rukou na&nbsp;rozloučenou. S&nbsp;těžkým srdcem jsme dorazili na&nbsp;nádraží a&nbsp;jen stěží stihli vlak, který se&nbsp;přihnal, sotva jsme vešli na&nbsp;nástupiště.</span></p>
        <p class="chunk" data-nb-ref-number="53" data-nb-words="5" data-nb-chars="26"><span class="idea" data-nb-ref-number="53" id="idea53" data-nb-words="5" data-nb-chars="26">Toto jsem napsal ve&nbsp;vlaku.</span></p>
        <p class="chunk" data-nb-ref-number="54" data-nb-words="13" data-nb-chars="95"><span class="idea" data-nb-ref-number="54" id="idea54" data-nb-words="13" data-nb-chars="95"><em>Piccadilly, 12.30.</em>&nbsp;– Těsně před příjezdem na&nbsp;Fenchurchstreetské nádraží mi&nbsp;lord Godalming řekl:</span></p>
        <p class="chunk" data-nb-ref-number="55" data-nb-words="121" data-nb-chars="738"><span class="idea" data-nb-ref-number="55" id="idea55" data-nb-words="121" data-nb-chars="738">„Quincey a&nbsp;já půjdeme shánět zámečníka. Vy&nbsp;s&nbsp;námi raději nechoďte, co&nbsp;kdyby se&nbsp;vyskytly nějaké potíže. Pro nás by&nbsp;za&nbsp;daných okolností vloupání do&nbsp;prázdného domu nemělo příliš zlé následky, ale vy&nbsp;jste právní zástupce a&nbsp;advokátní komora by&nbsp;vám mohla vaše počínání vytknout.“ Namítl jsem, že&nbsp;by&nbsp;mi&nbsp;něco takového nemohlo ohrozit ani pověst, ale lord Godalming trval na&nbsp;svém: „A&nbsp;kromě toho vzbudíme menší pozornost, jestli nás tam nebude zbytečně mnoho. Můj titul zapůsobí dostatečně na&nbsp;zámečníka i&nbsp;na každého kolemjdoucího strážníka. Raději jděte s&nbsp;Johnem a&nbsp;profesorem a&nbsp;čekejte někde v&nbsp;Green Parku, odkud budete vidět na&nbsp;dům. Až&nbsp;uvidíte, že&nbsp;zámečník dveře otevřel a&nbsp;odešel, přijďte všichni za&nbsp;námi. Budeme vás čekat a&nbsp;vpustíme vás dovnitř.“</span></p>
        <p class="chunk" data-nb-ref-number="56" data-nb-words="99" data-nb-chars="593"><span class="idea" data-nb-ref-number="56" id="idea56" data-nb-words="99" data-nb-chars="593">„To je&nbsp;dobrá rada,“ usoudil Van Helsing a&nbsp;s&nbsp;tím jsme se&nbsp;spokojili. Godalming a&nbsp;Morris odjeli rychle drožkou a&nbsp;my jsme nastoupili do&nbsp;další. Na&nbsp;rohu Arlington Street jsme vystoupili a&nbsp;šli jsme do&nbsp;Green Parku. Při pohledu na&nbsp;dům, k&nbsp;němuž se&nbsp;upínalo tolik našich nadějí, se&nbsp;mi&nbsp;rozbušilo srdce. Chmurně a&nbsp;mlčenlivě se&nbsp;vypínal ve&nbsp;své opuštěnosti mezi živějšími a&nbsp;elegantnějšími sousedy. Usedli jsme na&nbsp;lavici, odkud byl dobrý výhled, a&nbsp;pokuřovali jsme doutníky, abychom vzbuzovali co&nbsp;nejméně pozornosti. Čekali jsme na&nbsp;příjezd svých druhů, ale minuty se&nbsp;vlekly, jako by&nbsp;měly na&nbsp;nohou olověná závaží.</span></p>
        <p class="chunk" data-nb-ref-number="57" data-nb-words="223" data-nb-chars="1334"><span class="idea" data-nb-ref-number="57" id="idea57" data-nb-words="223" data-nb-chars="1334">Konečně jsme spatřili předjíždět drožku. Z&nbsp;ní klidně vystoupili lord Godalming a&nbsp;Morris a&nbsp;z&nbsp;kozlíku seskočil rozložitý řemeslník s&nbsp;proutěným košíkem na&nbsp;nářadí. Morris zaplatil drožkáři, ten smekl a&nbsp;odjel. Oba vystoupili po&nbsp;schodech a&nbsp;lord Godalming ukázal, co&nbsp;se&nbsp;má&nbsp;udělat. Řemeslník si&nbsp;pomalu svlékl kabát a&nbsp;pověsil ho&nbsp;na&nbsp;tyč od&nbsp;zábradlí. Přitom prohodil něco k&nbsp;strážníkovi, který právě šel kolem. Strážník souhlasně přikývl, řemeslník poklekl a&nbsp;postavil košík vedle sebe. Chvíli se&nbsp;v&nbsp;něm probíral, potom vytáhl několik nástrojů a&nbsp;pečlivě je&nbsp;vedle sebe rozložil. Pak vstal, nahlédl do&nbsp;klíčové dírky, foukl do&nbsp;ní, obrátil se&nbsp;ke&nbsp;svým zákazníkům a&nbsp;něco k&nbsp;nim prohodil. Lord Godalming se&nbsp;usmál a&nbsp;muž se&nbsp;sklonil pro svazek klíčů. Vybral si&nbsp;jeden, opatrně ho&nbsp;vsouval dovnitř a&nbsp;začal zkoušet zámek. Po&nbsp;chvíli otáčení zkusil druhý a&nbsp;nato třetí. Jemně strčil do&nbsp;dveří, ty&nbsp;se&nbsp;otevřely a&nbsp;naši druzi spolu s&nbsp;ním vešli do&nbsp;haly. Seděli jsme, a&nbsp;ani jsme se&nbsp;nehnuli; můj doutník divoce žhnul, ale Van Helsingův úplně vyhasl. Čekali jsme trpělivě, dokud jsme nezahlédli řemeslníka vyjít a&nbsp;vnést dovnitř košík s&nbsp;nářadím. Pak pootevřel dveře, přidržel je&nbsp;koleny a&nbsp;vybíral vhodný klíč. Když ho&nbsp;našel, podal ho&nbsp;lordu Godalmingovi. Ten vyňal peněženku a&nbsp;cosi mu&nbsp;dal. Muž smekl, vzal si&nbsp;nářadí, oblékl kabát a&nbsp;odešel; celá akce prošla zcela bez povšimnutí.</span></p>
        <p class="chunk" data-nb-ref-number="58" data-nb-words="28" data-nb-chars="175"><span class="idea" data-nb-ref-number="58" id="idea58" data-nb-words="28" data-nb-chars="175">Sotva se&nbsp;řemeslník trochu vzdálil, my&nbsp;tři jsme přešli ulici a&nbsp;zaklepali na&nbsp;dveře. Quincey Morris nám neprodleně otevřel, vedle něho stál lord Godalming a&nbsp;zapaloval si&nbsp;doutník.</span></p>
        <p class="chunk" data-nb-ref-number="59" data-nb-words="189" data-nb-chars="1104"><span class="idea" data-nb-ref-number="59" id="idea59" data-nb-words="189" data-nb-chars="1104">„Odporně to&nbsp;tu&nbsp;zapáchá,“ prohlásil, jak jsme vcházeli. Opravdu to&nbsp;tam odporně páchlo&nbsp;– jako ve&nbsp;staré kapli v&nbsp;Carfaxu&nbsp;–, a&nbsp;z&nbsp;dřívější zkušenosti nám bylo jasné, že&nbsp;tady hrabě pobýval poměrně často. Pustili jsme se&nbsp;do&nbsp;prohlídky domu a&nbsp;drželi jsme se&nbsp;pohromadě pro případ, že&nbsp;by&nbsp;nás napadl. Věděli jsme přece, že&nbsp;máme co&nbsp;činit se&nbsp;silným a&nbsp;úskočným nepřítelem, a&nbsp;přitom jsme ani nevěděli, zda hrabě náhodou přece jen není v&nbsp;domě. V&nbsp;jídelně, umístěné za&nbsp;halou, jsme našli osm beden s&nbsp;hlínou. Pouze osm z&nbsp;oněch devíti, které jsme tu&nbsp;doufali najít! Náš úkol tedy ještě nebyl splněn a&nbsp;bude moci být splněn teprve tehdy, až&nbsp;najdeme chybějící bednu. Napřed jsme otevřeli okenice okna vedoucího na&nbsp;stísněný dlážděný dvorek. Naproti byla hladká stěna nějaké stáje, upravená jako průčelí malinkého domku. Nebyla v&nbsp;ní okna, nemuseli jsme se&nbsp;tedy obávat, že&nbsp;budeme pozorováni. Prohlídkou beden jsme se&nbsp;nijak nezdržovali. Nářadím, které jsme si&nbsp;přinesli, jsme jednu po&nbsp;druhé otevřeli a&nbsp;naložili s&nbsp;nimi stejným způsobem jako s&nbsp;bednami v&nbsp;kapli. Teď už&nbsp;nám bylo jasné, že&nbsp;hrabě tady není, a&nbsp;tak jsme začali prohledávat dům.</span></p>
        <p class="chunk" data-nb-ref-number="60" data-nb-words="152" data-nb-chars="946"><span class="idea" data-nb-ref-number="60" id="idea60" data-nb-words="152" data-nb-chars="946">Po&nbsp;zběžné prohlídce všech místností od&nbsp;přízemí po&nbsp;půdu jsme dospěli k&nbsp;závěru, že&nbsp;všechny věci, které patří hraběti, jsou shromážděny v&nbsp;jídelně. Podrobili jsme je&nbsp;tedy zevrubnému zkoumání. Byly rozloženy ve&nbsp;spořádaném nepořádku na&nbsp;velkém stole jídelny. Ležel tam objemný svazek listin o&nbsp;koupi domu na&nbsp;Piccadilly, doklady o&nbsp;koupi domů v&nbsp;Mile Endu a&nbsp;Bermondsey, dopisní papíry, obálky, pera a&nbsp;inkoust. Všechno bylo na&nbsp;ochranu před prachem pokryto tenkým balicím papírem. Byl tam také kartáč na&nbsp;šaty, kartáč na&nbsp;vlasy a&nbsp;hřeben, džbán a&nbsp;umývadlo; v&nbsp;něm byla špinavá voda, začervenalá jakoby od&nbsp;krve. Posledním nálezem byl malý svazek klíčů nejrůznějších druhů a&nbsp;velikostí, nejspíš od&nbsp;ostatních domů. Nato si&nbsp;lord Godalming a&nbsp;Quincey Morris poznamenali přesné adresy domů na&nbsp;východě a&nbsp;jihu města, vzali si&nbsp;svazek klíčů a&nbsp;vydali se&nbsp;na&nbsp;cestu, aby všude zneškodnili bedny. My&nbsp;tři zatím budeme co&nbsp;nejtrpělivěji očekávat jejich návrat&nbsp;– nebo příchod hraběte.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./dracula_028.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>